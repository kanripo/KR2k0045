# -*- mode: mandoku-view; -*-
#+TITLE: 江西通志
#+DATE: 2015-08-24 22:41:40.631882
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷六十二
<pb:KR2k0045_WYG_062-1a>¶
欽定四庫全書¶
　江西通志卷六十二¶
　　名宦(六/)¶
　　　撫州府¶
　晉¶
庾懌字叔預少以通簡為兄亮所稱以討蘇峻功封廣¶
　陽男出補臨川太守懌寛厚容衆時人稱其才器(晉/)¶
　(書/)¶
<pb:KR2k0045_WYG_062-1b>¶
　　按林志撫州名宦有吳臨川太守朱然考三國志¶
　　吳書權分丹陽為臨川郡然為太守裴注云此郡¶
　　尋罷非今臨川郡是然固嘗官臨川太守但非今¶
　　臨川裴注甚明舊志俱譌也又明一統志王羲之¶
　　為臨川内史而前志據晉書本傳不載亦以為譌¶
　　按中興書曰羲之自㑹稽王友改授臨川太守故¶
　　世説王修齡稱羲之為我家臨川今撫州多羲之¶
　　遺跡中興書在晉書之前宜有據本傳失載耳職¶
<pb:KR2k0045_WYG_062-2a>¶
　　官志云諸王國以内史掌太守之任簡文子臨川¶
　　獻王郁係追封在羲之後故未為藩封稱臨川太¶
　　守既建國後遂稱内史也今羲之已載統轄故不¶
　　重列云¶
周鎮字康時尉氏人清約寡欲所在有異績罷臨川郡¶
　還都泊清溪渚王丞相徃看之暴雨猝至舫至狹小¶
　殆無復坐處導曰胡威之清何以過此即起為吳興¶
　郡(世説新語/)¶
<pb:KR2k0045_WYG_062-2b>¶
　宋¶
荀伯子潁川人好學博覽為尚書左丞出補臨川内史¶
　王𢎞稱其沉重不華有平陽侯之風元嘉中卒文集¶
　傳世(宋書/)¶
　　按通志稱伯子在郡時作臨川記六卷唐宋諸書¶
　　皆稱引之今其書不傳¶
謝靈運夏陽人少好學博覽羣書文章之美江左莫逮¶
　宋祖登祚徴為秘書監以疾免官性好遊覽為孟顗¶
<pb:KR2k0045_WYG_062-3a>¶
　所奏太祖知其見誣遷為臨川内史賜秩中二千石¶
　在郡遊放不異永嘉銅陵石磴靈谷墨池皆其遺跡¶
　弟恵宣亦為臨川内史(同上/)¶
　齊¶
何昌㝢字儼望廬江人永明元年以太子中庻子出為¶
　臨川内史不雜交遊通和汎愛歴郡皆清白士君子¶
　多稱之(南齊書/)¶
　　按林志載孔琇之永明末任臨川太守考本傳乃¶
<pb:KR2k0045_WYG_062-3b>¶
　　臨海非臨川也不敢襲誤(原跋/)¶
　梁¶
到洽字茂㳂彭城人清警有才學天監十二年為臨川¶
　内史在郡稱職昭明太子與晉安王書曰到子風神¶
　開爽文義可觀當官莅事介然無私誠海内之俊乂¶
　東序之秘寳太通元年卒文集行於世(梁書/)¶
殷鈞字季和長平人天監中出為臨川内史鈞體羸多¶
　疾閉閣卧治而百姓化其徳劫盜皆奔出境嘗擒劫¶
<pb:KR2k0045_WYG_062-4a>¶
　帥不加拷掠但和言誚責劫帥稽顙乞改過即命遣¶
　之卒為善人郡舊多瘧更暑必動自鈞在位郡境無¶
　復瘧疾(同上/)¶
　陳¶
駱牙臨川内史發姦擿伏如鑑照物誘執周廸民頼以¶
　安(明一統志/)¶
　　按陳書駱牙傳牙字旗門臨安人世祖避地臨安¶
　　牙母覩世祖儀表知非常人賔待甚厚世祖引牙¶
<pb:KR2k0045_WYG_062-4b>¶
　　為將以平周廸功遷冠軍將軍臨川内史(原跋/)¶
蕭摩訶巴山郡守撫字有方律已無私上敬下懐以平¶
　留異歐陽頠有功朝廷褒之(同上/)¶
　　按陳書摩訶字元𦙍蘭陵人果毅有勇力年十三¶
　　單騎出戰軍中莫有當者¶
　唐¶
周法猛武徳五年為撫州刺史建述陂引渠溉田二百¶
　餘頃民懐其徳立祠祀之(明一統志/)¶
<pb:KR2k0045_WYG_062-5a>¶
　　按撫州府志稱譚襄敏作宜黄陂王廟碑載漢末¶
　　有廖國祥者開封人為撫州路判建陂事蹟與法¶
　　猛相類但漢末無開封與撫州路之號判亦非漢官¶
　　名未敢仍誤¶
張景倩開元二十九年為撫州刺史立身謹約為政清¶
　明後守顔真卿為書清徳碑(同上/)¶
王圓寳應間任撫州刺史以州治在赤岡非道路之㑹¶
　改建於連樊汝水之間遷州城於香楠山形勝稱壯¶
<pb:KR2k0045_WYG_062-5b>¶
　(府志/)¶
顔真卿字清臣京兆萬年人開元進士大厯元年奏宰¶
　相元載抑塞人言甚於李林甫楊國忠載怒因論祭¶
　器誣以誹謗貶硤州未至改吉州三年移撫州修畻¶
　築陂以溉民田民甚徳之(唐書/)¶
　　按府志稱公在州手書麻姑仙壇記宋慶元庚申¶
　　仙都觀火衆碑皆碎獨公記巋然又唐詩紀事載¶
　　魯公為郡時有士人楊志堅者嗜學而貧將遣其¶
<pb:KR2k0045_WYG_062-6a>¶
　　妻以詩送之曰平生志業在琴詩頭上於今有二¶
　　絲漁父尚知溪路暗山妻不信出身遲荆釵任意¶
　　撩新鬢明鏡從教别畫眉今日便同行路客相逢¶
　　即是下山時顔公聞而厚禮之自是郡無輕棄其¶
　　夫者(原跋/)¶
元子晢大厯五年令崇仁有恵澤民為立遺愛碑太守¶
　顔真卿記之(明一統志/)¶
　　按元子晢安志誤載入宋白志據一統志改正¶
<pb:KR2k0045_WYG_062-6b>¶
戴叔倫字幼公金壇人徳宗時曹王臯表授撫州刺史¶
　民嵗争灌溉為作均水法俗便利之畊餉嵗廣獄無¶
　繫囚期年詔書褒美代還卒於道百姓思之(唐書/)¶
　宋¶
劉世昌開寳五年始陞金谿塲為縣世昌知縣事始建¶
　縣治均賦平役規畫有方(林志/)¶
　　按舊志俱作淳化五年今依宋史改正¶
和㠓字顯仁開封人太平興國進士雍熈初知崇仁縣¶
<pb:KR2k0045_WYG_062-7a>¶
　先是㠓父凝嘗取古今史傳聽訟斷獄辨雪寃枉等¶
　事著為疑獄集㠓因増益事類分為三卷表上之擢¶
　太子中允(宋史/)¶
張方河北大名人咸平中知撫州重建孔子廟堂鐫碑¶
　記之(府志/)¶
王彬光州固始人年十八以貢入太學淳化進士以著¶
　作佐郎通判筠州歴知撫州民李甲饒英恃財武斷¶
　鄉曲縣莫能制彬按治之索其家得所藏兵械又得¶
<pb:KR2k0045_WYG_062-7b>¶
　服器有龍鳳飾甲坐棄市英配嶺南州里肅然(同上/)¶
戚舜臣字世佐楚邱人學士綸之子皇祐三年知撫州¶
　恵困窮扶善類毁淫祀郡有號大帝祠者百餘所舜¶
　臣悉除之(明一統志/)¶
錢暄字載陽錢塘人嘉祐中知撫州為政平允五世孫¶
　象祖於淳熈十三年繼知撫州修郡學製祭器出帑¶
　賑貧民郡人祀之(林志/)¶
謝卿材嘉祐四年知臨川築湖修陂民頼其利王荆公¶
<pb:KR2k0045_WYG_062-8a>¶
　薦之於朝(宋史河渠志/)¶
蘇緘字㝠父泉州人嘉祐初知崇仁縣民喜争田至數¶
　十年不决緘斷以法未半載庭無留訟治寳唐堤後¶
　知邕州死節贈節度使諡曰忠勇(宋史/)¶
謝詗字誠甫建寕人熈寕中臨川令重修千金陂里有¶
　閔通者好持吏短長三以事至庭治之不少貸人以¶
　令怒通誣其子為盗復辨出之人服其公(林志/)¶
孫實字若虛崇寕中知崇仁縣為政公㢘官滿舟次鄱¶
<pb:KR2k0045_WYG_062-8b>¶
　陽湖風濤大作有螭仰首横當舟前實祝曰汝雖物¶
　諒有知使吾秋毫載出俸外盡室沉沒無憾言訖螭¶
　去浪平(同上/)¶
陳逢字彦默福建浦城人任撫州司户參軍部使者交¶
　薦其才改秩而卒楊龜山銘其墓云孝尊乎親學傳¶
　乎人政得乎民嗟乎君未聞而終於幕賔百世而下¶
　有煥斯文(同上/)¶
葉謙亨字伯益青田人早有文譽紹興三年知崇仁奬¶
<pb:KR2k0045_WYG_062-9a>¶
　勵學校増益學産既去士民思之祠於學宫之傍(府/)¶
　(志/)¶
鄧庾紹興三年知宜黄縣鋤强梗撫無告民咸徳之有¶
　弓手怙朋為姦斬首惡宥脅從由是無敢譁言於道¶
　者(同上/)¶
王晌紹興六年知臨川縣時䖍化冦䧟州境晌率民兵¶
　討平之其在官去夙弊屏&KR0141;胥境内肅然李忠定綱¶
　帥洪時薦其能於朝(明一統志/)¶
<pb:KR2k0045_WYG_062-9b>¶
張孝祥字安國歴陽烏江人紹興二十四年廷試第一¶
　知撫州時年未三十莅事精敏老於州縣者所不及¶
　黠卒謀變區處有方事聞孝宗嘉奬之(林志/)¶
張詠紹興中為崇仁丞剛果有為時邑西南鄉地逺多¶
　盜申漕司置樂安縣盜賊遂息百姓以安(府志/)¶
林大中字和叔婺州人登紹興三十年第淳熈二年知¶
　金谿縣以郡督税急請寛其期不聽即納誥勅投劾¶
　而歸大中清修寡欲退然如不勝衣遇事則凛乎不¶
<pb:KR2k0045_WYG_062-10a>¶
　可犯(宋史/)¶
趙善譽字静之宗室子敏慧力學乾道五年試禮部第¶
　一淳熈三年知臨川縣縣嘗豫借民賦善譽閲籍發¶
　逋負按籍征催卒免豫借(同上/)¶
黄幹字直卿閩縣人嘉定元年知臨川縣嵗旱勸糴捕¶
　蝗極其力改知新淦吏民習知臨川之政不令而政¶
　行(明一統志/)¶
　　按臨川縣志稱幹修學校葺公廨建朱子祠詳見¶
<pb:KR2k0045_WYG_062-10b>¶
　　黄義明祠記¶
章勱寳慶二年知金谿縣正經界定版籍勞心盡瘁至¶
　紹定二年事始竣宿弊一清國課有式(林志/)¶
黄炳紹定三年以萬安令知撫州築城濠剏置馬步二¶
　旗軍及湖坪招&KR0157;寨善政甚多(同上/)¶
陳詠之紹定五年知金谿縣嵗歉勸分減價者奬閉糴¶
　者罰嵗豐立平糶倉邑民頼之(明一統志/)¶
　　按林志又稱詠之建槐堂書院崇祀象山先生¶
<pb:KR2k0045_WYG_062-11a>¶
趙時煥字元晦宗室子居閩之晉江淳祐八年知撫州¶
　時馬旗步旗軍甚悍時煥準省劄節制之迄去無敢¶
　譁者増置貢院修復文昌堰寳祐二年復以朝奉大¶
　夫來提舉常平以臨川新經量増山税病民奏減其¶
　半(宋史/)¶
徐霖字景説衢州西安人試禮部第一理宗喜得人淳¶
　祐十二年以宣教郎知撫州祠先賢寛租賦賑饑民¶
　誅悍將一月而政舉化行以言去民遮道不得行(同/)¶
<pb:KR2k0045_WYG_062-11b>¶
　(上/)¶
徐君洪淳祐二年為金谿主簿邑有富人錮山澤之利¶
　數十年官莫能禁君洪至奪而公其利百姓感之(金/)¶
　(谿志/)¶
王中立淳祐間知金谿經理田賦履畝核税以均貧富¶
　因槐堂合祀三陸先生増學田奬士類士論稱之(同/)¶
　(上/)¶
趙希訜淳祐五年宰臨川聽斷嚴明催科不擾開慶元¶
<pb:KR2k0045_WYG_062-12a>¶
　年知撫州平糴價誅惡民郡中肅然(林志/)¶
家坤翁四川眉山人景定三年知撫州約已剔蠧始立¶
　定規清積年深弊重纂圖經民稱頌之(明一統志/)¶
　　按林志稱坤翁修大成殿増撥學租創夀安崇徳¶
　　諸橋安志誤作宗坤翁¶
繆元徳咸淳五年知撫州儉以足用寛以愛民建和糴¶
　倉糴米活饑民捐俸收掩遺骸明年改吉州(同上/)¶
黄震字東發慈谿人寳祐進士咸淳八年以朝奉郎知¶
<pb:KR2k0045_WYG_062-12b>¶
　撫州時郡中饑震疾馳中道約富人耆老集城中毋¶
　過某日至則大書閉糶者籍强糴者斬揭於市米價¶
　日損親煮粥食饑者轉運司下州糴米七萬石震曰¶
　民生蹶矣豈宜重困之以設官田三莊所入應之修¶
　復朱子祠樹晏元獻里門制祭社稷器復風雷祀勸¶
　種麥禁競渡皆善政也詔増秩遂陞提舉常平舊有¶
　結闗拒逮捕事繫郡獄二十有八年存者十無三四¶
　以結闗為作亂無敢决其獄震謂結闗猶結甲非作¶
<pb:KR2k0045_WYG_062-13a>¶
　亂比況已經數赦皆釋之¶
　　按林志云有稱社倉法弊者震曰法在三代尤宜¶
　　損益遂買田以代其息撫人徳之考本傳此乃震¶
　　通判廣徳軍時事與撫無與(原跋/)¶
孫懋字季敏為崇仁令政有條理一新學校常迎巴山¶
　欒侯禱雨而應謂侯名不可以名山乃更名相山以¶
　侯曽為沛相也為文記之(崇仁志/)¶
　元¶
<pb:KR2k0045_WYG_062-13b>¶
李有字仲方平陽人延祐中金谿縣尹有亷能聲嘗書¶
　㢘勤公慎恕五字於座右以自勵民為立祠呉澄記¶
　其事(林志/)¶
何槐孫天歴二年為宜黄縣尹吏事精敏處斷出人意¶
　表明能燭物吏不敢欺嵗饑勸賑有法民懐其徳(明/)¶
　(一統志/)¶
　　按林志槐孫字徳孚蜀郡人嘗著善政指南一書¶
　　又縣志曰字龍岡蒲圻人¶
<pb:KR2k0045_WYG_062-14a>¶
秦起宗字元卿廣平深水縣人文宗朝為撫州路總管¶
　至官有司供帳甚盛問其費所從出小吏不敢隠曰¶
　借辦於民遂亟使歸之几席僅給而已自是官府僚¶
　佐有宴集成禮即止因諭衆曰我素農家安儉約務¶
　安静庻使吾民化之居一嵗以老去(元史/)¶
馮驥字致逺遼西人任撫州路總管不事苛察務全大¶
　體至正甲申乙酉嵗饑煮粥以給餓者復請於朝得¶
　鈔五十萬錠賑之又勸貸富室以補不足民頼全活¶
<pb:KR2k0045_WYG_062-14b>¶
　(林志/)¶
　明¶
李庭桂明初丙午年知撫州兵革之餘勤力撫治吏畏¶
　其法民懐其徳(明一統志/)¶
李敏潁州人洪武初任撫州知府守㢘燭理雖庻務繁¶
　劇而决之如流(同上/)¶
游欽祖字君卿曺州人洪武元年以賢良舉知崇仁縣¶
　嚴敏峭直吏不敢欺時版籍未明税田佃輸有一户¶
<pb:KR2k0045_WYG_062-15a>¶
　應數十户里甲者乃造青黄兩册歸併之幾半載食¶
　不離㕔事田糧既明民無重困(豫章書/)¶
吳思名淮西人洪武初知臨川縣時百姓流移田野未¶
　闢思名招撫安集均平税役期年復業者數千餘家¶
　民間子弟八嵗者俱令入學教養兼舉甚有政聲(府/)¶
　(志/)¶
馬文璧紹興人洪武五年知撫州府學博才敏為政知¶
　大體辨决無滯豈弟慈祥民深徳之尤長於詩文時¶
<pb:KR2k0045_WYG_062-15b>¶
　稱文章太守(明一統志/)¶
許傑紹興人洪武間知撫州府㢘正明敏設施布置皆¶
　有法度扶善鋤惡發姦摘伏如神民畏而徳之(同上/)¶
潘至善蒲城人洪武中知撫州府疾惡愛民禮賢好士¶
　當入覲而樂安秋糧未足惻然曰吾寧負後期之責¶
　不忍民受逋租之罰於是民争出布帛銀鈔易粟以¶
　輸不一月數年之逋盡完(林志/)¶
王昇字日初龍溪人宣徳初擇廷臣二十五人為郡守¶
<pb:KR2k0045_WYG_062-16a>¶
　奉勅以行昇以大理寺正出知撫州府以政績著在¶
　郡九載以部民乞留増秩還任以疾卒(白志/)¶
潘原清巴陵人宣徳七年由吏員任崇仁縣丞寛猛適¶
　宜修新梓二陂以通水利九載考成邑人士詣大吏¶
　乞留陞本縣知縣(安志/)¶
孫亶餘姚人正統六年舉賢良方正知金谿縣奏減水¶
　潦荒田秋糧興利除弊俱悉心為之恵多及民又繕¶
　完忠臣孝女廟凡滛祠悉罷之(林志/)¶
<pb:KR2k0045_WYG_062-16b>¶
謝斌宣城人正統末任撫州府同知樂安草冦竊發民¶
　多逃竄斌設法捕獲罪為首者貸其從招復逃遺各¶
　安井里人共稱之(府志/)¶
宋彬開封人正統間任崇仁縣令舊無起運時藩司驟¶
　派南京倉米民不堪命彬具疏奏請改納折色命下¶
　之日歡聲如雷(安志/)¶
潘亮宜興人天順間樂安縣丞剛直㢘明吏民畏服在¶
　任八年及歸行李蕭索饔飱不繼士民憐之醵金以¶
<pb:KR2k0045_WYG_062-17a>¶
　助祀名宦(縣志/)¶
王宇字仲宏祥符人童丱時日記萬言正統進士授南¶
　京户部主事特用為撫州知府為政簡静而鋤强遏¶
　姦凛不可犯一府大治天順元年所司上其治行詔¶
　賜誥命旌異擢山東右布政使累官大理卿(白志/)¶
　　按豫章書宇在郡治後有魚池十數畝前守皆畜¶
　　魚自給宇以魚利易粟實倉儲致數萬斛宜黄有¶
　　虎害作文告神虎皆遁金谿有聚盗暴掠發廪賑¶
<pb:KR2k0045_WYG_062-17b>¶
　　之衆皆感泣請命藩臬書績曰刺繁治劇才識有¶
　　餘清白操持纎毫無玷見利若將凂已尤耽經籍¶
　　手不釋卷云云(原跋/)¶
林元美本名璆以字行閩縣人永樂進士天順元年任¶
　撫州知府忠謹淳慤豈弟慈祥以㢘静鎮浮俗徵士¶
　吳與弼嘗往拜其門獻金井水玉壺氷六字以况其¶
　清節(林志/)¶
　　按福建通志元美之子瀚正徳間南兵部尚書忤¶
<pb:KR2k0045_WYG_062-18a>¶
　　逆瑾去官孫庭㭿嘉靖間為江西參政創修通志¶
　　後歴工部尚書三世皆清徳人望云¶
趙亮字文輝亳縣人景泰間以慶雲縣典史入覲賜襲¶
　衣寳鈔宴禮部陞崇仁知縣修廢舉墜境内以治都¶
　御史韓雍列剡薦之(豫章書/)¶
張睿字思微濟寧人成化間通判撫州妻不曳帛子不¶
　挾纊㢘慎之操終始如一官九載終于任囊無棺衾¶
　之貲(同上/)¶
<pb:KR2k0045_WYG_062-18b>¶
瞿俊常熟人成化進士知崇仁縣性剛明嚴於嫉惡豪¶
　右虛詭錢糧者每發其弊籍其産於官邑有上方觀¶
　最富費侈靡請分其田於鄉民嵗收租以備賑濟更¶
　創便民倉積榖十餘萬民深頼焉(林志/)¶
陸廣秀水人成化間知撫州謹法度重然諾不興造不¶
　擾民事有當為雖利害不䘏事有戾志雖監司不能¶
　移(明一統志/)¶
周瑛字梁石莆田人成化進士知撫州府有善績尤勵¶
<pb:KR2k0045_WYG_062-19a>¶
　清節歴四川右布政以母䘮歸服除引年致仕孝宗¶
　嘉之詔進一階年八十七卒瑛與陳獻章友獻章之¶
　學主於静瑛以居敬為主學者稱翠渠先生(白志/)¶
曹暠字元潔吳縣人成化進士任撫州推官每訊鞫必¶
　使兩造務得其情誣獄頼以平反良善因得安業(林/)¶
　(志/)¶
陳輝上虞人成化十六年任撫州同知為政明逹勤敏¶
　臨川孔家橋崇仁黄州橋圯皆節羨修之不勞民力¶
<pb:KR2k0045_WYG_062-19b>¶
　(同上/)¶
包裕桂林人成化進士任撫州府推官仁恕公㢘郡無¶
　冤獄時稱為小包公云(明一統志/)¶
王昶靈璧人成化丙戌進士知樂安縣欲毁滛祠&KR0408;有¶
　火患民懼不敢毁昶乃自徃碎其妖神火患遂息值¶
　嵗㐫以便宜發粟賑濟擢御史疏攻李孜省著直聲¶
　終太僕少卿(江南通志/)¶
張西銘字希載臨安寧州人成化進士知金谿縣縣多¶
<pb:KR2k0045_WYG_062-20a>¶
　豪猾下車致其尤者庭誨之人皆感化㑹撫州饑諸¶
　屬多盗獨金谿人相戒勿為竊有虎啖人蝗食稼為¶
　文禱於神患遂息擢御史(雲南通志/)¶
葉天爵婺源人由進士𢎞治間任崇仁知縣剛明勤慎¶
　摘伏如神崇尚鄉賢興復水利又新寳唐書院民思¶
　之(林志/)¶
陳文試長樂人𢎞治進士知臨川縣剛明疾惡剖決如¶
　流豪俠武斷或居停盗賊者得即寘諸重典請託不¶
<pb:KR2k0045_WYG_062-20b>¶
　能移威恵並流盗賊屏息(安志/)¶
吕貴字良之台州人由進士𢎞治十一年知宜黄縣為¶
　政務持大體開釋小過㑹崇仁令分撥淮兊力言於¶
　廵撫林俊得遵輕賫舊例民咸徳之(同上/)¶
方進婺源人𢎞治末任崇仁縣寛嚴得體吏戢民懐尤¶
　精於藻鑑正徳丁夘鄉試預製匾額三曰今科領薦¶
　必劉最劉寯與周禧也榜發果如其言人至今稱之¶
　(府志/)¶
<pb:KR2k0045_WYG_062-21a>¶
陳世良臨海人由進士𢎞治間知宜黄縣明敏爽豁得¶
　寛猛之宜重新縣治凡蠧役匪類皆揭名屏間其人¶
　皆匿不敢見擢御史(安志/)¶
劉介字師恵𢎞治癸丑進士歴吏部諸曹郎清苞苴釐¶
　夙弊出守撫州治有美政撫多商販引價府吏以舊¶
　留三分之一白介叱勿留人服其㢘㑹逆瑾黨人李¶
　璫大索江西諸郡介獨不應深銜之然終無以中傷¶
　尋陞太常寺少卿請終養後復補南京日與羅圭峰¶
<pb:KR2k0045_WYG_062-21b>¶
　論議倡和致政歸竭力事親收恤宗族孤嫠者撫養¶
　之(陜西通志/)¶
祝鰲號東田海寧人𢎞治舉人恢奇負經濟才知崇仁¶
　縣立身㢘潔御下威恵相濟能得人死力逆知宸濠¶
　有異志治兵器完府庫若為他盗備者濠反鰲乃狥¶
　於衆曰宸濠蓄逆心久矣然性躁才疎其下多羣盗¶
　無紀律不足畏也力襄戎事卒摧逆濠事定以功當¶
　遷遽拂衣歸(浙江通志/)¶
<pb:KR2k0045_WYG_062-22a>¶
龍誥攸縣人正徳戊辰進士知臨川界連東鄉積盗難¶
　平誥諭賊降之陞户部主事進郎中督賦江西疏免¶
　逋負守廬州拯饑民疏罷馬價茶芽諸税其所酌常¶
　平濟糶諸法疏聞上嘉之著為令以養病歸卒著有¶
　東州奏議廬陽荒政録諭民直言(湖廣通志/)¶
穆世傑涇陽人正徳七年知樂安縣汀贑流寇攻縣世¶
　傑奉檄擒斬首惡已而以興學育才為務於是大成¶
　殿講堂煥然一新(張文僖集/)¶
<pb:KR2k0045_WYG_062-22b>¶
陶諤㑹稽人由舉人正徳十二年知樂安縣時峒賊陳¶
　希聰等隂附粤寇為不軌諤計擒之㑹宸濠叛䖍撫¶
　王守仁檄諤領兵助𠞰有功為忌者論罷輿論憤之¶
　(府志/)¶
黄堂字居正髙郵人正徳中由監生授新建丞當路以¶
　其能薦知東鄉兵燹之後創設縣治城池署宇百事¶
　具作夙興夜寐勤於調度逆藩搆亂遣内豎勾引東¶
　鄉餘孽堂以計誘致其渠戮之地方克靖用廵按薦¶
<pb:KR2k0045_WYG_062-23a>¶
　進秩寧州知州仍治東鄉凡九年(安志/)¶
李鳳崑山人正徳間為金谿典史十四年宸濠反東鄉¶
　遺孽煽動復起流劫鳳莅任甫月餘奮勇倡義率民¶
　兵出禦之或沮之曰賊鋒甚鋭出無全理鳳曰吾職¶
　在捕賊敢坐視乎遂赴敵死之(金谿志/)¶
廖希元藍山人正徳進士由祁門令改宜黄以好生為¶
　心下車即開釋死囚失入之罪朔望詣學與諸生切¶
　劘邑有虎宻禱於城隍即日遁去(府志/)¶
<pb:KR2k0045_WYG_062-23b>¶
項喬字遷之永嘉人嘉靖丙申知撫州初下令曰天下¶
　患無好官員不患無好百姓凡有利當興有害當除¶
　一一相告吾為爾罷行之調六邑生徒親加較閲品¶
　其文行以相勗勵遷寳應廢寺為學去任後民咸思¶
　之(府志/)¶
曽汝檀漳平人嘉靖中知撫州清潔自守精談名理表¶
　章吳文正書行鄉約法嵗時集郡邑弟子於擬峴臺¶
　講論鄒魯之業化行俗美調安慶守去(安志/)¶
<pb:KR2k0045_WYG_062-24a>¶
彭寀字仲和茶陵人嘉靖中撫州司理聽斷大獄多所¶
　平反郡築金堤議斂富民錢宷力争之召入廷評官¶
　至都運(同上/)¶
周相字大卿鄞縣人嘉靖進士授臨川令㢘明有威徭¶
　賦自書片紙揭之壁百姓應期而集一切浮費剗削¶
　殆盡遷令東鄉民習聞臨川之政不令而行盗賊匿¶
　處民間者㢘得悉誅之姦豪股栗犬不夜吠累官都¶
　御史(府志/)¶
<pb:KR2k0045_WYG_062-24b>¶
徐鼎漳浦人嘉靖進士授臨川令邑有税而無田者民¶
　多流去惻然傷之為核減數十石公私耗費概行減¶
　省奏最擢給事中(安志/)¶
蔣夢龍長洲人嘉靖進士授臨川令邑被寇掠加意撫¶
　循條陳均役之法開府劉公是其議令各屬俱遵行¶
　邑多逋賦盡歸猾手裁制以法令民自輸至今便之¶
　(豫章書/)¶
程秀民西安人嘉靖進士授金谿令温厚醖藉所作條¶
<pb:KR2k0045_WYG_062-25a>¶
　教吏民咸便建象山書院置學田以給廩餼邑隣安¶
　東盗賊盤踞得盗牛者覆以其皮暴之日中邑人震¶
　慄父老言治金谿者莫之能及(安志/)¶
黄日敬莆田人嘉靖進士授崇仁令古道自持值旱躬¶
　禱於山川尋甘雨立沛黄洲橋圮俸禄所餘盡以修¶
　之坊里公費盡行裁革丁内艱歸至鬻婢以為資斧¶
　(崇仁志/)¶
楊淮桂林人嘉靖間由舉人任宜黄令值建城版築雷¶
<pb:KR2k0045_WYG_062-25b>¶
　動民不知勞又開泮池以制北山諸煞士民思之(府/)¶
　(志/)¶
顧中孚華亭人嘉靖間任崇仁縣清慎嚴明懲積弊禁¶
　蠧胥境内肅然躬先淡泊設窩舖於門外令鄉民來¶
　輸納者便居之清冊籍飛詭民無偏累(崇仁志/)¶
俞世美宣平人嘉靖間由選貢任宜黄令敦教化飭學¶
　宫養貧恤孤建城隍廟豐樂橋皆政績之可紀者(府/)¶
　(志/)¶
<pb:KR2k0045_WYG_062-26a>¶
胡鰲沅陵人嘉靖進士任樂安縣治行卓異倣古木鐸¶
　意設立社學以興起斯文為已任常言學校人才所¶
　出當加意培養每單騎廵行阡陌詢民疾苦調吉水¶
　令民號泣不忍其去(樂安志/)¶
田膏彭縣人嘉靖間任樂安主簿遇事敢為聞寇警豫¶
　捐俸募死士以待之及寇偪䇿馬先驅力為捍禦民¶
　頼以安(安志/)¶
蔡結字國凝漢陽人嘉靖進士授東鄉縣嚴明果斷案¶
<pb:KR2k0045_WYG_062-26b>¶
　無留牘置各吏書侵蝕錢糧者於法縣當衝道供億¶
　維艱請於廵按派鄰封協濟民甚便之(東鄉志/)¶
李珙永康人嘉靖中為東鄉教諭嘗受業於王文成講¶
　明良知之學提學廵撫聘主崇正講㑹列郡人士咸¶
　師事之所著有質疑録東溪語録(同上/)¶
林潤字九霖莆田人為臨川令嘉靖三十六年丁巳奉¶
　檄查盤建昌南豐縣適閩廣寇至民皆逃竄紳士懇¶
　留共守潤竭力拒禦凡七書夜殺賊首二人賊知不¶
<pb:KR2k0045_WYG_062-27a>¶
　可破遁去南豐父老祠祀之(建昌府志/)¶
解宋泰興人嘉靖進士隆慶二年以給諌直言出為撫¶
　州推官故事讞決外鮮與民事者宋諮訪疾苦知無¶
　不為暇與諸生談説經義倡興後學累官至布政使¶
　(安志/)¶
張汝濟江陵人隆慶進士令臨川妙齡而有卓識㢘明¶
　精細愛民如子推轂人士常若不及邑有盗賊盡窮¶
　其根株黨與而鋤去之境内肅然遷吏部郎累官至¶
<pb:KR2k0045_WYG_062-27b>¶
　廵撫(同上/)¶
張慕渠長洲人隆慶三年任宜黄令禁止歌舞猰㺄盛¶
　麗之習發姦摘伏凛如神明舊庫廨有鼠千百成羣¶
　白日公出慕渠焚檄責神自後屏息(同上/)¶
葉逢春餘姚人隆慶三年由鄉貢任撫州通判居官㢘¶
　静不為矯激雅好作興士類署樂安縣修復鰲溪書¶
　院清豪民隠占學田三百餘畝士論稱之(府志/)¶
唐本堯上海人隆慶進士任金谿縣㢘明練逹尤善文¶
<pb:KR2k0045_WYG_062-28a>¶
　章時條鞭法新行他邑尚觀望疑阻本堯堅守之分¶
　毫不擾民咸徳之暇日進諸生課藝一時文體丕變¶
　科目寖盛擢監察御史(金谿志/)¶
古之賢字士希梁山人萬厯五年以户部郎出守撫州¶
　募工築千金堤民便之年少精吏治上計時治行冠¶
　江右(安志/)¶
諸大倫號白川餘姚人萬厯八年由兵科給事謫知東¶
　鄉㢘能仁愛民苦虛糧賠累大倫力請丈量田畝既¶
<pb:KR2k0045_WYG_062-28b>¶
　平隠占悉清修黌舍建義學纂輯縣志興廢舉墜民¶
　為立祠祀之(東鄉志/)¶
蘇宇庻晉江人萬厯進士知撫州府興學課士設法救¶
　荒清寺田築文昌橋禁革舊税以最聞調繁南昌(府/)¶
　(志/)¶
陸大受字凝逺武進人萬厯進士授行人屢遷户部郎¶
　中張差事發大受抗疏言青宫何地張差何人敢白¶
　晝持梃直犯儲蹕此乾坤何等時耶君側藏姦上下¶
<pb:KR2k0045_WYG_062-29a>¶
　䝉蔽皆由陛下精神偏注彼宦寺者安得不妄生測¶
　度不報尋出為撫州府以清節著聞(白志/)¶
游日章字學絅莆田人進士知臨川有巨猾帥姓者武¶
　斷於鄉下車即捕之流賊至禦之有方開城納逃難¶
　百姓并力扞守賊遁去擢刑部主事晉郎中(福建通/)¶
　(志/)¶
劉炌海鹽人進士初知金谿馭下有體為令五年絶寡¶
　言笑左右股栗尤注意文學道徳之士後再以南工¶
<pb:KR2k0045_WYG_062-29b>¶
　部郎出守撫州治行如一民至今思之(安志/)¶
劉𦙍昌字燕及桐城人萬厯進士初知宜黄縣最調臨¶
　川明敏剛決果於任事犯者雖貴勢子弟必寘於法¶
　勤課士類凡所甲乙翕稱藻鑑著有劉氏類山(同上/)¶
周嘉賔内江人萬厯進士知金谿縣禔身嚴而用法寛¶
　境内晏然嵗旱步禱持春秋繁露直解一編遵行其¶
　法㴻雨立應仍梓其書召入為工部郎(同上/)¶
陳瑛晉江人萬厯乙未第五人令崇仁醇厚清潔通邑¶
<pb:KR2k0045_WYG_062-30a>¶
　田賦尺籍手自較覆革總筭攬頭諸蠧弊逋欠頓清¶
　禁侈崇儉户不夜鍵朔望率父老子弟講讀鄉約最¶
　調錢塘百姓泣留不可得家為位以祀之(同上/)¶
蔣良鼎武進人萬厯進士知樂安縣一僕一記室相随¶
　行李蕭然為人慈和豈弟父老得不時晉謁陳説疾¶
　苦時有丈量之役躬親履畝行烈日中未嘗張蓋無¶
　異家人父子五越月卒於任百姓哀思至今廟祀(同/)¶
　(上/)¶
<pb:KR2k0045_WYG_062-30b>¶
李登字士龍上元人萬厯四年為崇仁教諭立課文講¶
　學二㑹課則手自㸃評講則随機導引甫半載士風¶
　丕變邑有蠧胥肆侮貧士走愬於令令庇胥登以聞¶
　於直指執蠧胥懲之自是士氣稍振著有顔學編及¶
　寳塘語畧(同上/)¶
秦丹髙郵人萬厯間由鄉貢任撫州府通判矯卓不羣¶
　三署印皆分毫不染所歴皆有聲一日視㕔事置筆¶
　几上奄忽而逝署中僅一老僕笈中惟遺銀四兩合¶
<pb:KR2k0045_WYG_062-31a>¶
　郡哀之(府志/)¶
王永寧烏程人萬歴進士授臨川令行履畝法墾田定¶
　賦吏不得夤縁為姦修城興學皆有實政擢南駕部¶
　郎(同上/)¶
朱錦餘姚人萬厯進士知金谿縣時方多盗錦冐矢石¶
　入賊窩擒其渠魁寘之法民頼以安作人愛士衡鑒¶
　尤精(金谿志/)¶
洪應科定海人萬厯間由舉人任宜黄縣約已愛民精¶
<pb:KR2k0045_WYG_062-31b>¶
　算數自錙銖至鉅萬一指掌間猾吏無敢欺者亦工¶
　形家言捐俸首倡建塔百花洲上以為文峯在任五¶
　年陞成都府通判(宜黄志/)¶
盛世翼桐城人萬厯進士任樂安縣戊子嵗大饑首捐¶
　俸賑之親至各鄉勸義得助千石者六家數百石者¶
　無算民頼以生修學均徭一清如水百姓至今思之¶
　(樂安志/)¶
崔奇觀番禺人天啟進士為金谿令舊有通邑河船例¶
<pb:KR2k0045_WYG_062-32a>¶
　税積三年當二百餘金久為姦胥乾沒奇觀㢘實清¶
　出復得應沒官田益以俸薪置田二百畝嵗收租以¶
　供諸生卷資勸駕之需著為令(府志/)¶
余鵾翔字誕北辰溪人天啟進士任金谿縣骩吏朋黨¶
　為姦者悉除之許灣為商賈舟車所聚姦宄叢生大¶
　盗&KR0810;臨川界踪跡甚秘鵾翔設計偽出水次黎明直¶
　抵盗室獲之於寢時以為神歴官至徽寧道以殉難¶
　死(金谿志/)¶
<pb:KR2k0045_WYG_062-32b>¶
張采字受先太倉人崇禎進士授臨川知縣振興古學¶
　與陳際泰艾南英諸子昌明古學尊尚名教臨士争¶
　願出其門自奉甚薄視民如子斷獄片言立判未幾¶
　乞歸去之日民焚香泣送之(府志/)¶
郭齊雲武陵人崇禎時由舉人知樂安縣興革敢決賊¶
　寇竊發力勦滅之捐金三百五十兩倡修城垣經理¶
　周宻廵督不懈數月功成七載清操歌頌不斁(安志/)¶
胥自修江寧人崇禎時知宜黄縣忠信㢘明執法不撓¶
<pb:KR2k0045_WYG_062-33a>¶
　邑有巨憝交通府道司院衙門相倚為姦串訪告訐¶
　紳衿無敢犯者修㢘得其實執置之法一時豪猾斂¶
　跡(同上/)¶
尹文煒金華人崇禎丁丑進士宰金谿簡默㢘恕情有¶
　可原雖㷀獨不忍苛法所不貸雖權貴不敢撓在任¶
　二年頌聲日起以狷潔寡合告歸(同上/)¶
鮑之祥字若孩麻城人崇禎進士知臨川縣時軍興加¶
　派祥不忍鞭扑涕泣勸諭值編審召里長集庭下面¶
<pb:KR2k0045_WYG_062-33b>¶
　均徭役吏不敢欺疏布自奉如寒士妻在署自織以¶
　衣以疾乞歸(府志/)¶
黄克嘉廬州合肥人官江西湖東守備駐撫州甲申七¶
　月福建閻羅朱三家賊流入磁龜官兵合勦克嘉斬¶
　獲獨多馬蹶被害將死捋其鬚語賊曰毋令血汚吾¶
　鬚賊亦壯之(忠烈記/)¶
國朝¶
孫世藎字丹臺興縣人工文而勇精騎射順治初知崇¶
<pb:KR2k0045_WYG_062-34a>¶
　仁縣大盗羅漢七聚衆萬餘前令將勦之謀泄遇害¶
　世藎至念縣中人皆通盗無可共事者獨與其僕宻¶
　謀而隂厚千總孟某暨鷙捷吏乃佯怯請降誘羅至¶
　某鎮面計事及朝羅帥衆二千駐鎮外偕其黨吳某¶
　暨校三十入鎮世藎設廣筵宴校㕔外迎羅吳於㕔¶
　命千總解刀勸飲飲極歡復移尊於園世藎揮僕曰¶
　吾與將軍有宻言爾曹不得聞擕漢七入園遽捽之¶
　仆地吳拔刀千總亦自後捽仆之既縳二賊乃召鷙¶
<pb:KR2k0045_WYG_062-34b>¶
　捷吏授以弓絃曰吾出勸三十人酒俟吾擲杯彼必¶
　仰觀汝即以絃扼其喉如法縛二十五人而故逸其¶
　五語之曰汝第徃吾兵随至也明日率鄉勇搗賊巢¶
　則二千人悉遁矣事平撫按議薦以老力請歸(山西/)¶
　(通志/)¶
謝應璜字皇黼蒲圻人舉人知崇仁縣前令多敗遺累¶
　後人璜以一嵗疏六年逋負又劇盗積年為害璜單¶
　騎入其壘披心撫諭咸稽首受撫調滇南河西卒於¶
<pb:KR2k0045_WYG_062-35a>¶
　官(湖廣通志/)¶
王世噩字春如鹽城人順治丁亥進士任宜黄縣時山¶
　寇擾邑世噩力為捍守後單騎入寇壘諭以大義衆¶
　皆懾服招流亡勤撫字捐修學宫邑人思之(宜黄志/)¶
汪基逺字星伯黄岡人順治己丑進士七年知東鄉縣¶
　金聲桓叛後所在嘯聚甫任兩月值土寇吳君寵攻¶
　城親督兵出戰死之後令曹可大狀其事¶
贈按察司僉事䕃一子(安志/)¶
<pb:KR2k0045_WYG_062-35b>¶
石大品字礐叟太康人由貢生順治十年知金谿縣懲¶
　姦剔蠧豪强絶跡禱雨輙應民建誰力亭於城北以¶
　紀其事(金谿志/)¶
魯鑣孝感人康熈庚戌進士任東鄉令修文廟建公署¶
　修城樓及養濟院葺許灣水次倉民甚徳之(東鄉志/)¶
　　　建昌府¶
　唐¶
王昕廣徳初南城令建客館新亭獨孤及記之云凡厎¶
<pb:KR2k0045_WYG_062-36a>¶
　績以興利革故以謀始修理以備物僝功以成務皆¶
　政之大者公克能之(林志/)¶
游茂洪字簡之崇仁人開元中南豐令恩威並行截溪¶
　水為五陂溉田四千餘頃又鑿石渠以溉枯田嘗曰¶
　古人以人心為城吾以人情為田迄今民祠祀之(明/)¶
　(一統志/)¶
獨孤及字至之洛陽人寳應初南豐令為政簡静暇則¶
　以琴書自怡聞長安失守作詩寄所親藹然忠義之¶
<pb:KR2k0045_WYG_062-36b>¶
　氣性孝友其為文彰明善惡長於論議後知饒州(豫/)¶
　(章書/)¶
　南唐¶
李崇瞻權建武軍制置公事值建軍之始料理有方興¶
　建有制百廢修舉時稱其賢能云(林志/)¶
陳守忠建武軍使敬賢禮士寬税省刑田野闢學校修¶
　操練軍士調戍有次漕運有程民不知擾而事集(同/)¶
　(上/)¶
<pb:KR2k0045_WYG_062-37a>¶
　　按馬令南唐書崇瞻守忠俱無傳莅事嵗月各志¶
　　均失考又陳守忠安志作守志李崇瞻安志府志¶
　　俱作崇贍¶
　宋¶
王博文字仲明曹州人咸平間南豐令為政平恕嘗語¶
　子曰平生決罪至流刑未嘗不隂擇善水土處汝曹¶
　志之(林志/)¶
　　按林志載宋名宦有盛公者失其名景徳二年以¶
<pb:KR2k0045_WYG_062-37b>¶
　　屯田員外郎直史館知建昌軍明以肅令寛以濟¶
　　民以簡易煩以敏治事汚萊盡闢獄市自清又有¶
　　孫寺丞者亦失其名天聖中為南城令李泰伯嘗¶
　　為文稱之云民之瘡痍洗刷鍼療吏之宿贓奪諸¶
　　其懐綰敝衣食菜飲水晨而出暮不敢休與赤子¶
　　為父母貪人侈婦之所竊笑守道君子嗟嘆之不¶
　　暇又徐殿丞亦失其名亦嘗為令南城李泰伯有¶
　　贈行詩(原跋/)¶
<pb:KR2k0045_WYG_062-38a>¶
江鎬開封人寳元初知建昌軍聽斷有方不惑羣議新¶
　橋梁薄征税擊豪褫弊凝重如山(林志/)¶
慎釴康定初知建昌軍治尚大體明而不苛威恵並行¶
　民咸戴之(明一統志/)¶
周旻字夢臣慶厯初南城主簿取豪猾一二人䋲以法¶
　餘皆斂跡不敢犯為人和平簡易於政亦然及至有¶
　所必行人亦不能及也(曾南豐撰墓志/)¶
曹觀皇祐初知建昌軍李泰伯送之詩曰要知賢者善¶
<pb:KR2k0045_WYG_062-38b>¶
　居官法自嚴明性自寛黠吏欲欺難作計愚民初懼¶
　久方安獄詞大小情皆見市物公私價一般農力不¶
　聞供土木窮閻猶得免饑寒則其政可知矣(豫章書/)¶
李秠臨卭人元豐中為南城令政平訟理吕南公灌園¶
　美之以詩云不馳幹吏擾租輸更秉公心憫鹽課(明/)¶
　(一統志/)¶
陳繹元豐中以翰林學士出知建昌軍賔禮郡人吕南¶
　公為諸儒倡每謂人曰吾不以左官為不可意而榮¶
<pb:KR2k0045_WYG_062-39a>¶
　於得灌園先生(同上/)¶
　　按宋史繹字和叔開封人中進士第以龍圖閣待¶
　　制貶建昌軍¶
管師仁字元善處州人中進士第為廣親睦親宅教授¶
　通判澧州知建昌軍有善政擢右正言(宋史/)¶
　　按明一統志師仁紹聖中知建昌軍力行教化表¶
　　彰行義人戴其徳為立生祠¶
楊傑字次公無為人少有名於時舉進士為南豐令期¶
<pb:KR2k0045_WYG_062-39b>¶
　年政事修舉縣之射圃生芝草人以為善政之應郡¶
　守率僚屬賦詩美之(林志/)¶
　　按宋史本傳言傑官太常者數任一時禮樂之事¶
　　皆與討論不載令南豐事¶
丁琰姑蘇人元符初為南城尉曽南豐嘗稱之曰丁君¶
　之佐邑人無不樂道之者余每觀良吏一傳反覆愛¶
　之如丁君之信於其邑於余傍近邑之所未見故愛¶
　之特深(豫章書/)¶
<pb:KR2k0045_WYG_062-40a>¶
盧知原字行之徳清人元符二年爲南城尉以材見稱¶
　不曠其職(宋史/)¶
　　按林志稱南城余家渡遇春水泛漲不可以舟民¶
　　病之知原設橋以通徃來至今號盧公橋¶
蘇緘字宣甫晉江人紹興初為南城令嵗㓙里中藏粟¶
　者固閉以待價緘籍得其數先發常平&KR1600;定中價糶¶
　於民揭榜於道曰某家有粟幾何令民用價糴有不¶
　從者撻於市以是民無艱食(明一統志/)¶
<pb:KR2k0045_WYG_062-40b>¶
承敷吳興人紹興中為廣昌令寛和好禮首建學校以¶
　興賢才推誠勞來民樂從之(林志/)¶
趙公旦汴人紹興初南城令剛果有為去惡如讐愛民¶
　如子創建學校民為立祠頌其徳(明一統志/)¶
胡舜舉紹興中知建昌軍政行俗變百廢俱興作旴江¶
　志為治本於忠恕教化興行彬彬乎有古循吏風(林/)¶
　(志/)¶
崔與之紹興中為新城令嵗值大歉有强發民廪者執¶
<pb:KR2k0045_WYG_062-41a>¶
　其首折手足以徇盗風乃止勸分有法貧富安之(府/)¶
　(志/)¶
趙公輔河南人紹興中以南城丞攝新城令政尚寛和¶
　不用鞭扑推誠勞來民樂從其令陳孔休為撰縣治¶
　記云曽未幾載而囹圄屢空盗賊不禁而息租賦不¶
　督而辦(林志/)¶
曹進之耒陽人嘉泰初為廣昌令周益公為撰學記云¶
　金芝産廨中嘉禾生於野人以為政化所感(豫章書/)¶
<pb:KR2k0045_WYG_062-41b>¶
楊應㢘字介叔廬陵人紹定中以南城尉辟令邑遭寇¶
　燬多饑饉重兵屯戌應㢘究心荒政酬應有方軍無¶
　乏餉民不告病更創公廨新學宫至今人稱之(南豐/)¶
　(志/)¶
陳琥字少嚴連江人寳祐初南豐令臨政惟痛䋲羣吏¶
　常曰民不得安者吏為之蠧也取巨猾吏斷手足以¶
　令於是羣吏股栗百姓歡呼有問之者曰公以恕齋¶
　自號而竟不恕何也對曰吾恕於民耳吏可恕乎識¶
<pb:KR2k0045_WYG_062-42a>¶
　者以為名言(林志/)¶
曽埜開慶初知建昌軍經明行修以儒飾吏修築城池¶
　剏立坊牌重建旴江書院以育生徒增葺旴江志時¶
　論稱之(林志/)¶
　　按建昌府志埜知建昌軍在寳祐六年¶
麋弇字仲昭富陽人開慶中知建昌軍民詞數千立剖¶
　決皆洞見其情捐未催苗三千餘石豪族有誣民為¶
　盗者獄已具弇直之武斷之民遂戢嵗旱露禱曰願¶
<pb:KR2k0045_WYG_062-42b>¶
　降罰守臣毋流災百姓天大雨(黄氏日鈔/)¶
饒應孫景定初知建昌軍嘗修學校及龜湖橋建御書¶
　閣旴江書院置祭器立鳳山等寨刋四朝名臣録庻¶
　政畢舉時稱其能(林志/)¶
方演孫莆陽人咸淳初知建昌軍以鹽酒息鐵錢代納¶
　民税於街道橋梁無不修葺而民不告勞政化大行¶
　(豫章書/)¶
楊林字山立温州人咸淳中攝南豐令時邑遭寇毁林¶
<pb:KR2k0045_WYG_062-43a>¶
　至殱其渠魁掃其巢穴招集流離葺理㕓市百廢具¶
　興諸臺奏最有㫖再任士民安之(林志/)¶
　元¶
趙仁政山東人至元中建昌總管首興學校振作士習¶
　選吏勸農修城東橋以免病涉民甚便之(明一統志/)¶
李忙古歹字叔信交河人至元間南豐縣初歸附尋以¶
　寇毁古歹建置如初閩寇突至百姓扶擕匿村落凡¶
　七日無一人從亂者後討捕兵至謂邑民多脅民咸¶
<pb:KR2k0045_WYG_062-43b>¶
　謂必死古歹挺身垂涕明百姓不叛闔城獲免民感¶
　而祀之(林志/)¶
夏瓊字振玊徳陽人至元中為建昌守剸繁治劇庭無¶
　弊政莅事嚴明吏民畏服逺近稱之(明一統志/)¶
胡長孺字汲仲婺州永康人至元二十五年拜集賢修¶
　撰與宰相語不合改教授揚州元貞元年移建昌適¶
　録事缺官移長孺攝之程文海方貴顯其家氣熖熏¶
　灼即違法人不敢呵問其樹外門侵官道長孺亟命¶
<pb:KR2k0045_WYG_062-44a>¶
　撤之至大元年轉台州路寧海縣主簿(元史/)¶
聶從政字伯逵大徳中南豐守廵行境内必自齎糧清¶
　苦而能持久夙興晏罷修水利盡地力旱饑有備(明/)¶
　(一統志/)¶
王暄汴人延祐中新城尹莅政㢘敏官租職田荒瘠奏¶
　減輕齎立通濟橋嵗歉賑濟復立義倉修築堤防免¶
　南津水患(府志/)¶
薩徳彌泰定間為建昌守吳文正澄建昌路學記稱其¶
<pb:KR2k0045_WYG_062-44b>¶
　治政既優教事尤䖍歴任風憲㢘聲著於逺近今為¶
　民父母有治有教其善可書也(豫章書/)¶
　明¶
梁伯逹平陽人洪武中建昌同知志尚忠誠而宣以威¶
　信遇旱誠禱随獲沾足郡有黨延等為害伯逹嚴治¶
　之强暴屏伏(林志/)¶
林永齡侯官人洪武初廣昌知縣在官清慎蕭然如布¶
　衣愛民如子惟恐失所民亦愛之如父母(明一統志/)¶
<pb:KR2k0045_WYG_062-45a>¶
張文琮臨海人洪武間新城知縣持已㢘慎嵗大饑不¶
　待請報輙發粟以賑遇旱齋戒禱雨輙應邑人頼之¶
　(同上/)¶
馮堅洪武中為南豐典史上書言九事一曰養聖躬二¶
　曰擇老成三曰攘要荒四曰勵有司五曰褒祀典六¶
　曰省宦寺七曰易邊將八曰訪吏治九曰增闗防書¶
　奏帝覽而嘉之擢堅左僉都御史(白志/)¶
　　按南豐縣志堅字公白南通州人在邑除積年民¶
<pb:KR2k0045_WYG_062-45b>¶
　　害周福一等請旌節婦謝勝華妻朱氏葺學宫崇¶
　　節義賦役均平民無争訟書獄空二字懸之囹圄¶
　　今南豐尉㕔屏牆畫獬豸蓋以堅故也(原跋/)¶
李堅字景儀唐縣人洪武間以御史不阿忤臺長左遷¶
　廣昌典史初至即取豪民强横者十餘人䋲之法衆¶
　皆帖然(府志/)¶
于潛鄢陵人永樂七年知建昌府性㢘介不避權豪待¶
　吏卒甚嚴撫黎庻以恩不踰年政平訟理郡人懐之¶
<pb:KR2k0045_WYG_062-46a>¶
　(明一統志/)¶
盧坦巴陵人永樂間南城知縣剛果善斷庶事畢集時¶
　閩寇攻劫鄉村坦帥兵勦捕無遺縣境翕然服其恩¶
　威(同上/)¶
陳鼎字重器新興人宣徳初知建昌府時民多桀驁鼎¶
　至治最强者十餘人始知畏法布教條施徳意而郡¶
　内治荆府内豎蕭韶擅作威福鼎置之法於是官校¶
　斂衽四境晏然(豫章書/)¶
<pb:KR2k0045_WYG_062-46b>¶
衡岳汝寧人宣徳中以西安知府謫戍交阯尋薦授南¶
　豐知縣清操介然不以顛仆易節存心制行動以古¶
　循良為法興學校課農桑省刑罰拒請託官舍蕭條¶
　種蔬自給家人有愠色岳曰不猶愈於謫戍時乎自¶
　後家人晏如歴官數十年操若氷玊何文淵薦於朝¶
　擢桂林知府(南豐志/)¶
陳員韜臨海人宣徳進士授新城知縣撫循備至得士¶
　民心(白志/)¶
<pb:KR2k0045_WYG_062-47a>¶
　　按林志引羅一峯集云建昌屬邑四令宜其民者¶
　　百年吾得二人焉南豐衡君岳新城陳君員韜民¶
　　到於今稱之(原跋/)¶
黎忠江夏人正統中建昌推官閩寇攻䧟鄰境忠選驍¶
　勇屢出竒謀以摧賊鋒議者謂非忠則生民罹害不¶
　可勝言尋以功陞本府知府(林志/)¶
楊清正統末建昌所千户閩寇煽亂廣昌告急清統兵¶
　勦襲瀕行以鳳仙花染足指謂家人曰他日尋吾屍¶
<pb:KR2k0045_WYG_062-47b>¶
　以此為識後與敵戰果死之竟獲其屍(豫章書/)¶
楊誼字純理濟寧人宣徳間建昌知府㢘明公恕吏畏¶
　民懐絶請託革奸弊平徭役雪寃滯興學校厚風化¶
　振綱紀修廢墜(安志/)¶
陳陞静海人景泰中知南城縣性剛介人不敢干以私¶
　家濵於滸治民商游者必過其門不敢入其廬竟未¶
　能齎一私書以見亦未嘗委挾一物至家人以是益¶
　憚之天順時考績入京疏時政上命議行(豫章書/)¶
<pb:KR2k0045_WYG_062-48a>¶
陳勉建徳人景泰中知南豐縣招逃遺䘏窮困鋤豪猾¶
　扶良善百廢具舉政聲大著未三載以憂去民歌之¶
　曰大尹陳政事新抑豪强撫良民男耕女織歌陽春¶
　(南豐志/)¶
王儀常熟人景泰中由御史謫南豐典史葺浮橋砌江¶
　岸重修儒學射圃廨舍勸帥好義民不知費天順元¶
　年陞三河知縣(府志/)¶
謝士元字仲仁長樂人景泰進士天順七年擢建昌知¶
<pb:KR2k0045_WYG_062-48b>¶
　府地多盗為軍將所庇士元以他事持軍將姦發輒¶
　得民懐劵訟田宅士元叱曰偽也劵今式而所訟乃¶
　二十年事民驚服訟為衰止治最改知廣信永豐有¶
　銀礦處州民盗發至數千人將士憚其驍彍不敢勦¶
　士元勒兵趨之賊遮刺士元傷左股裹創力戰獲其¶
　魁塞礦宂而還入覲改永平仕至右副都御史(白志/)¶
　　按安志士元在建昌府大新學宫作樂器祭器行¶
　　射禮購書萬卷貯講堂中公暇課諸生習業遂講¶
<pb:KR2k0045_WYG_062-49a>¶
　　求民間利病又作敦化勸學表忠三圖繋之以詩¶
　　有兄弟訟田者取圖詩曉譬諄切遂感泣相讓建¶
　　李太伯祠表黄孝子譚節婦之門惓惓以化民移¶
　　俗為務云¶
李麟字文祥順天人成化中知建昌府性㢘介家人無¶
　肉食者卒於官倒囊無鮮綺可殮止遺俸銀半錠民¶
　至今懐之(豫章書/)¶
秦䕫字廷韶無錫人成化中知建昌府清慎有為文章¶
<pb:KR2k0045_WYG_062-49b>¶
　政事見稱於時首建南豐祠堂李東陽記之(林志/)¶
袁仕鳳東莞人成化間廣昌知縣㢘介風厲摘伏如神¶
　鋤擊豪强奸黨褫魄贑盗起禦之有方大書楹間曰¶
　一人有道寧都子安敢西漁四境無虞廣昌人好勤¶
　東作(安志/)¶
髙齊南内江人舉人𢎞治間南城知縣時營建益邸廣¶
　取軍民屋址當道懼摇動南親為丈計償價或有願¶
　易官地之空者聽人心帖然興學校勤考課賑濟饑¶
<pb:KR2k0045_WYG_062-50a>¶
　歉多所存活九載遷去瀕行之日老幼泣而送之(同/)¶
　(上/)¶
曾璵字東玊瀘州人正徳進士知建昌府宸濠之變璵¶
　集義師㑹王守仁於鄱湖領兵合廣信知府周朝佐¶
　兵收復南康善為詩所著有少岷存稿(明詩綜序/)¶
　　按安志曾璵博通羣籍善書法工古文詞作興儒¶
　　行旴士以文學知名者多璵所甄拔曝書亭詩話¶
　　云王新建定寧庻人之亂吉安府伍公文定固稱¶
<pb:KR2k0045_WYG_062-50b>¶
　　首功同時贑州則當塗邢珣袁州則武邑徐璉臨¶
　　江則臨海戴徳孺饒州則晉江林瑊廣信則閩周¶
　　朝佐撫州則鄭陳槐建昌則少岷也其師至雖有¶
　　後先實同力共濟少岷有收復南康功而不見録¶
　　纂修地志者皆沒其實故表出之¶
王祐祈縣人正徳中知廣昌縣閩廣寇至民皆逃散勢¶
　絶援孤乃引刀自刳其腹曰有城郭不能守何以生¶
　為左右驚奪其刀後以援至寇稍退越七日復突入¶
<pb:KR2k0045_WYG_062-51a>¶
　祐倉皇赴敵死之(林志/)¶
鄧俊字秀夫正徳間建昌所千户常備廣昌盗至掖去¶
　浹旬不屈獲全歸焉姚源盗熾俊仍欲自效凡戰十¶
　數合皆利既而俊馬䧟泥淖中為盗所殺郡上其事¶
　優給其子(豫章書/)¶
蕭一中字執夫湖廣華容人正徳進士十四年任新城¶
　知縣先是嵗編王府民校苦於應當或至破家一中¶
　請於臺改銀輸僱遂著為令民以大甦南城妖民倡¶
<pb:KR2k0045_WYG_062-51b>¶
　白蓮惑衆者將啟亂一中以計擒之新學宫建橋堤¶
　清版籍節科索厚儲畜至今頼之(府志/)¶
張燦字景川順徳人正徳進士任廣昌知縣搏擊豪强¶
　表揚先哲以氣節相崇尚辨雪寃獄勿顧成案遇寇¶
　儆率先登城士氣為之大振(安志/)¶
余瑩字宗器婺源人由舉人正徳十二年任廣昌縣當¶
　兵殘邑瘵之後極力安集平里役招逃亡修城築壩¶
　功倍前人節費愛民百姓懐之(廣昌志/)¶
<pb:KR2k0045_WYG_062-52a>¶
羅江字孔殷雲南嵩明人正徳進士任建昌推官性英¶
　爽嗜義若不及簡易近人署南城縣訟獄不寃改省¶
　城水兊禁軍校攔河革鹽鈔庫役卒於官士民哀之¶
　(安志/)¶
祝繼臯字師謨海寧人嘉靖進士授南豐知縣時派上¶
　清宫夫役銀及鹽鈔九萬六千餘貫皆變賣廢寺代¶
　民解納又總括徵輸各項數以便民至今謂之祝則¶
　欽取不赴授池州教授(南豐志/)¶
<pb:KR2k0045_WYG_062-52b>¶
張紘上海人嘉靖間為建昌知府臨事決斷如流人莫¶
　敢干以私政令簡便役於官者自輸賦外不入城府¶
　自奉甚約入覲時輕裝一葉而已(安志/)¶
陳輖字子虛歴城人嘉靖進士任建昌推官臨事無大¶
　小立見隠微嘗督造圖冊工省弊清前後有司無能¶
　及者兩署縣篆俱著能聲(府志/)¶
鄒堯臣雲南趙州人嘉靖進士任南城知縣邑遇水災¶
　捐俸賑救全活甚衆值大造吏有欲偽增户口以僥¶
<pb:KR2k0045_WYG_062-53a>¶
　功者堯臣不許民深徳之(安志/)¶
徐文山銅陵人由舉人嘉靖間任南城知縣實意愛民¶
　鄉里苦役為庫子官司日用無不取給者中人之産¶
　不踰月而盡文山立罷之(府志/)¶
葉良佩字敬之浙江天台人嘉靖進士知新城縣清節¶
　雅度専務以徳化民延訪耆徳奬課生儒訟簡獄空¶
　旦日焚香誦書百費省節至有里役一年止用八錢¶
　之謡自署其楹曰空庭不掃三分雪太史常函一物¶
<pb:KR2k0045_WYG_062-53b>¶
　春至今傳誦(安志/)¶
湯建衡字平仲宜興人嘉靖舉人知新城縣守身㢘約¶
　斷獄明恕時值閩廣寇連嵗擾江右殘掠邑境衡誓¶
　死為戰守計繕城垣備器械建環勝堂於東城日夕¶
　處其中選練驍傑布置城守夜躬廵城必三週無間¶
　寒暑寇再至城下衡帥邑民相機策畫竟郤之(同上/)¶
向縞字清甫上元人嘉靖舉人知南豐縣毁嘉濟廟為¶
　紫陽書院取寺觀廢田歸學宫積榖以備賑尋調光¶
<pb:KR2k0045_WYG_062-54a>¶
　澤(南豐志/)¶
鄭秉厚字滄濂遂昌人隆慶進士任南豐知縣均虛糧¶
　撤客兵興學課士擢給事中(府志/)¶
王之屏號介石潁州人由進士萬厯六年任建昌知府¶
　清約自苦公服外皆布素徃例所需坊里者悉罷之¶
　尤嚴於馭吏常㑹按劉御史獄同事者阿勢呵之獨¶
　之屏知其直臣每讞必起立為白其寃時論賢之(同/)¶
　(上/)¶
<pb:KR2k0045_WYG_062-54b>¶
孫楠字木所青陽人由嵗貢任廣昌縣丞驅猛虎擒元¶
　惡禱雨立應時作三異録以記之陞興安知縣縣新¶
　立難治勸農興學訓武練兵盗賊屏息良民以安(江/)¶
　(南通志/)¶
韋孚獻福建晉江人萬厯舉人知新城縣清操勁氣待¶
　民如子而治豪貴之不法者無少貸郡守目之為韋¶
　鐵面見而憚之(安志/)¶
毛在號文源太倉人萬歴進士建昌推官明允而斷遇¶
<pb:KR2k0045_WYG_062-55a>¶
　事立剖當道有訟獄之疑者皆以屬之幽隠必晰一¶
　時稱為神君性尤清介官舍蕭條人所不堪而在處¶
　之自若聽獄毫無贖鍰紙張皆其自辦當道聞而歎¶
　賞(同上/)¶
樊玊衡字棠軒黄岡人萬厯進士除南城令為治舉要¶
　領罷猾保馬快誅大豪蠧終其任民以不犯有中璫¶
　採礦至南衡宣言無礦與璫抗民從者千餘人璫氣¶
　奪飲璫酒璫持手曰好手衡曰無他好但不捉民間¶
<pb:KR2k0045_WYG_062-55b>¶
　錢耳璫默然徐語公何自苦衡曰令與公皆飲食百¶
　姓百姓不苦而令苦乎公幸無苦百姓語竟泣下因¶
　導璫入險為文告山靈有礦當吐符陳貢不然而令¶
　與璫藉口括金以為民禍神其殛之璫懼而去(湖廣/)¶
　(通志/)¶
許孚逺字孟中徳清人嘉靖進士神宗立張居正誣孚¶
　逺黨髙拱出知建昌府暇輒集諸生講學引貢士鄧¶
　元錫劉元卿為友尋以給事中鄒元標薦擢陜西提¶
<pb:KR2k0045_WYG_062-56a>¶
　學副使累官兵部右侍郎卒諡恭簡(白志/)¶
孟一脉字繼孔東阿人萬厯進士任建昌推官以南御¶
　史建言左遷直聲勁氣釐弊剔姦嘗微行窮鄉㢘巨¶
　猾置之法郡中肅然(府志/)¶
胡明佐號拱柱同安人萬厯進士任南城縣為政不事¶
　粉餙不求名譽癸丑洪水淹沒萬家明佐瘞亡恤存¶
　建太平橋力行均糧之法著權宜永猷二録後人遵¶
　行之(同上/)¶
<pb:KR2k0045_WYG_062-56b>¶
章宗禮新㑹人由舉人萬厯十九年任新城縣時行四¶
　差法而復有八差之議宗禮悉罷之丈田躬歴阡陌¶
　人無敢為姦者(新城志/)¶
陳王庭號葑石上虞人由舉人萬厯間任萬載縣有聲¶
　調瀘溪時邑初建王庭旦夕拮据築城池建公署營¶
　學校庻事日新民至今稱之(府志/)¶
楊武烈號澹中萬厯二十一年任建昌推官課士論文¶
　稱人倫之鑑聽獄多所平反署郡事知商苦税罷廵¶
<pb:KR2k0045_WYG_062-57a>¶
　攔之役足額即撤闗羡金毫無所問(安志/)¶
陸鍵號開仲平湖人萬厯進士任建昌推官署南城縣¶
　事革陋規均糧里甦馬政清漕運士民頌之(府志/)¶
鄔鳴雷號齊雲寧波人萬厯進士任建昌知府興利除¶
　害百廢具舉凡學校書院多所修葺捐俸買田為諸¶
　生膏火資又建育英堂於麻姑山至今育英堂雖毁¶
　而其田仍收入鳳岡書院其澤益久而不衰云(同上/)¶
吳麟徵字聖生海鹽人天啟進士除建昌府推官捕劇¶
<pb:KR2k0045_WYG_062-57b>¶
　盗擒豪猾自署㕔事云寒骨山堅宦情氷冷擢吏科¶
　給事中李自成薄京師以太常少卿守西直門既賊¶
　自徳勝門入城䧟自經死贈兵部右侍郎諡忠節(白/)¶
　(志/)¶
吳之屏號諤齋石門人天啟壬戌進士初任新城調繁¶
　南城縣學為盗藩前門所壓乃增髙三尺豪猾相聚¶
　寇掠之屏捕渠魁置之法民頼以安(府志/)¶
王域字元夀華亭人舉人建昌府知府劉允浩掖縣人¶
<pb:KR2k0045_WYG_062-58a>¶
　建昌府推官崇禎末俱有政聲乙酉城䧟同日死(好/)¶
　(音堂節録/)¶
國朝¶
狄宗哲號魯修鹿邑人順治壬辰進士建昌推官斷獄¶
　明慎因運丁扳民作軍請釐定軍册以除民病勒石¶
　永存(安志/)¶
周𢎞祖字儆凡山隂人知南豐縣禮士愛民立鄉收法¶
　每里各編字號使不相混民便之值清丈辨晰無混¶
<pb:KR2k0045_WYG_062-58b>¶
　擒巨盗李泄置之法民感其徳(南豐志/)¶
吳景祉字二來興國州人順治乙未進士知南豐縣不¶
　輕笞人不茍自潤或勸之則曰視作秀才時何如而¶
　尚求贏也焚香告天幽隠無怍及罷官貧不能装子¶
　甫生領解始歸里年八十餘卒(湖廣通志/)¶
張含瑾字荆凾蒲州人順治己亥進士建昌府推官檢¶
　視案牘夜分不倦讞鞫以片言折之咸讋服大豪黄¶
　某睚眦殺人捕置於獄暮夜餽千金祈緩不許卒服¶
<pb:KR2k0045_WYG_062-59a>¶
　其辜(山西通志/)¶
髙首標字吕梁山西永寧人順治己亥進士初令廣昌¶
　以内艱去服闋謁選先一夕夢得廣昌已而果然時¶
　撫建城俱為賊䧟初恢復屬邑尚不靖首標至得昌¶
　邑情形即詣帥府自陳不假兵威可徃撫遂單騎莅¶
　任偽弁投順首標節制有方因不得逞㑹勦閩逆兵¶
　過廣昌士民驚竄首標捐貲善勞軍大帥喜命轉餉¶
　益得相機宜為民休息豐瑞藤吊兩砦負固將刻日¶
<pb:KR2k0045_WYG_062-59b>¶
　攻勦首標諭而下之驛前兵民鬬一兵毆幾斃鎮將¶
　遂誣民以叛帥將加兵召首標具狀首標長跪請命¶
　帥不聽且促之曰令頭可斷民不可誣也星夜宻遣¶
　人縳毆兵者詣軍前請曰罪人已縳帥怒解在任七¶
　年撫瘡痍安反側多事之秋保民若子擢吏部主事¶
　卒于道(崇祀録/)¶
髙天爵字君寵鐵嶺衛人知建昌府康熈甲寅耿逆叛¶
　天爵念建昌不守則南昌危因請兵自將防其西出¶
<pb:KR2k0045_WYG_062-60a>¶
　募壯丁繕城垣躬擐甲胄與賊戰於東門萬年橋被¶
　執入閩不屈死¶
贈太僕寺卿予祭𦵏賜諡忠烈䕃一子(白志/)¶
陳貞鄞縣人監生有才畧安親王恢復建昌同總督董¶
　衛國題授廣昌知縣駐南豐已而城䧟不屈死之事¶
　平¶
贈按察司僉事䕃一子(廣昌志/)¶
王應魁遼東錦州人康熈十四年知南豐縣時耿逆叛¶
<pb:KR2k0045_WYG_062-60b>¶
　閩所在山冦響應圍城應魁帥家衆與鎮兵分城而¶
　守鎮弁失守城䧟應魁自刎事¶
聞贈按察司僉事予祭𦵏䕃一子(崇祀録/)¶
　¶
　¶
　¶
　¶
　江西通志卷六十二¶
