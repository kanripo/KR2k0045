# -*- mode: mandoku-view; -*-
#+TITLE: 江西通志
#+DATE: 2015-08-24 22:41:40.533550
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷五十九 
<pb:KR2k0045_WYG_059-1a>¶
欽定四庫全書¶
　江西通志卷五十九¶
　　名宦¶
　　南昌府¶
　漢¶
梅福字子真九江夀春人為郡文學補南昌尉時成帝¶
　委任王鳳京兆尹王章以譏刺鳳死福上書不納居¶
　家常以讀書養性為事至元始中王莽専政福一朝¶
<pb:KR2k0045_WYG_059-1b>¶
　棄妻子去至今傳以為仙其後人有見福於㑹稽者¶
　變姓名為吳市門卒云(漢書/)¶
李忠字仲都東莱黄人光武時為右大將軍建武二年¶
　從平龎萌董憲等遷丹陽太守三公奏課為天下第¶
　一遷豫章太守(後漢書/)¶
張躬永平中守豫章築東湖堤以通南路謂之南塘水¶
　有所瀦人皆徳之(林志/)¶
欒巴字叔元魏郡内黃人以荆州刺史李固薦徵拜議¶
<pb:KR2k0045_WYG_059-2a>¶
　郎使徐州還遷豫章太守郡土多山川鬼怪小人常¶
　破貲産以祈禱巴素有道術能役鬼神乃悉毁壊房¶
　祀翦理奸巫於是妖異自消百姓始頗為懼終皆安¶
　之(後漢書/)¶
陳蕃字仲舉汝南人舉孝㢘除郎中出為豫章太守在¶
　郡不接賔客惟敬禮徐孺子特設一榻去則懸之(後/)¶
　(漢書徐穉傳/)¶
　　按陳蕃本傳無守豫章事見徐穉傳中又林志名¶
<pb:KR2k0045_WYG_059-2b>¶
　　宦傳載後漢陳循為豫章太守惟徐孺子詣門待¶
　　以殊禮考後漢書無陳循傳疑即修字之譌耳然¶
　　徐穉傳中亦無其事因附正於此(原跋/)¶
劉寵字祖榮東莱牟平人以明經舉孝㢘除東平陵令¶
　以仁惠為吏民所愛母疾棄官去後四遷為豫章太¶
　守(後漢書/)¶
陳修字奉遷烏傷人家貧為吏歩擔上下恒食乾糧每¶
　至正臘僵卧不起同僚飲食䖍請不一赴遷豫章太¶
<pb:KR2k0045_WYG_059-3a>¶
　守計月取俸受米不受錢十日一炊不燃官薪布被¶
　覆體(南昌府志/)¶
華歆字子魚髙唐人獻帝時拜豫章太守禮請徐孺子¶
　為政清靜不煩吏民感而愛之(後漢書徐穉傳註/)¶
　吳¶
孫賁字伯陽堅同産兄也領豫章太守在郡十一年卒¶
　子鄰年九嵗代領豫章在郡垂二十年討平叛賊政¶
　績修理(吳書/)¶
<pb:KR2k0045_WYG_059-3b>¶
顧邵字孝則吳人年二十七起家為豫章太守下車祀¶
　先賢徐孺子之墓優待其後禁淫祀非禮之祭者小¶
　吏姿質佳者輒令就學擇其先進擢置右職舉善以¶
　教風化大行(同上/)¶
太史慈字子義青州人劉表從子磐驍勇數為冦於艾¶
　西安諸縣孫策於是分海昬建昌左右六縣以慈為¶
　建昌都尉治海昬並督諸將拒磐磐絶跡不復為冦¶
　孫權統事以慈能制磐遂委南方之事建安十一年¶
<pb:KR2k0045_WYG_059-4a>¶
　卒(同上/)¶
謝景字叔發南陽宛人赤烏四年出為豫章太守在郡¶
　有治績於孺子墓前建思賢亭吏民稱之以為前有¶
　顧邵其次即景數年卒於官(同上/)¶
　晉¶
孔沖㑹稽人為豫章太守明詩書易禮及孝經論語以¶
　授弟子東陽許孜比卒於郡孜聞訃奔赴疏食執役¶
　制服三年(晉書許孜傳/)¶
<pb:KR2k0045_WYG_059-4b>¶
謝鯤字幼輿陳國陽夏人左將軍王敦引為長史敦將¶
　為逆謂鯤曰劉隗奸邪將危社稷吾欲除君側之惡¶
　何如對曰隗誠始禍然城狐社䑕也敦怒曰君庸才¶
　豈達大理出鯤為豫章太守莅政清肅百姓愛之(晉/)¶
　(書/)¶
甘卓字季思丹陽人元帝初渡江授卓前鋒都督揚威¶
　將軍討周馥征杜弢屢戰多所擒獲以功拜豫章太¶
　守卓外柔内剛為政簡惠善於撫綏卒贈驃騎將軍¶
<pb:KR2k0045_WYG_059-5a>¶
　(同上/)¶
王稜字文子少歴清官渡江為元帝丞相從事中郎從¶
　兄導以稜有政事宜守郡乃出為豫章太守加廣武¶
　將軍稜知從兄敦驕傲自負有㒺上心日夕諫諍敦¶
　不能容潛使人害之(同上/)¶
庾條字幼序初辟太府宰累遷黄門郎豫章太守豫章¶
　黄韜自稱孝神皇帝臨川人李髙為相聚黨數百人¶
　乗犢車衣皂袍攻郡縣條討平之卒官贈左將軍(同/)¶
<pb:KR2k0045_WYG_059-5b>¶
　(上/)¶
殷羨字洪喬陳郡長平人為豫章太守都下人士因其¶
　致書者百餘函行次石頭皆投之水中曰沉者自沉¶
　浮者自浮殷洪喬不能為作致書郵其資性介立如¶
　此終於光禄勲(晉書殷浩傳/)¶
范寗字武子少篤學多所通覽為豫章太守在郡大設¶
　庠序遣人往交州采磬石以供學用改革舊志不拘¶
　常憲逺近至者千餘人資給衆費一出私禄并取郡¶
<pb:KR2k0045_WYG_059-6a>¶
　四姓子弟皆充學生課讀五經郡城先有六門寗悉¶
　改作重樓復更開二門合前為八(同上/)¶
韓伯字康伯潁川長社人清和有思理留心文藝舅殷¶
　浩稱之曰康伯能自標置居然是出羣之器舉秀才¶
　徴佐著作郎並不就簡文帝居藩引為談客遷豫章¶
　太守入為侍中(同上/)¶
孫潛字齊由盛子為豫章太守殷仲堪之討王國寳也¶
　潛時在郡仲堪逼以為諮議㕘軍固辭不就以憂卒¶
<pb:KR2k0045_WYG_059-6b>¶
　(晉書孫盛傳/)¶
劉𦙍字承𦙍東莱掖人王敦請為右司馬知敦有不臣¶
　心託疾不視事以是忤敦意出為豫章太守郡人莫¶
　鴻南土豪族因亂殺本縣令横恣無道百姓患之𦙍¶
　至誅鴻及諸豪右界内肅然賜爵豐城子歴平南將¶
　軍(晉書/)¶
梅頤字仲真常有惠於陶侃後為豫章太守有事王丞¶
　相導遣收之侃曰天子富於春秋萬幾自諸侯出王¶
<pb:KR2k0045_WYG_059-7a>¶
　公旣得録陶公何為不可放乃遣人於江口奪之頤¶
　見侃拜侃止之頤曰梅仲真膝明日豈可復屈耶(世/)¶
　(說新語/)¶
張暢才思清敏志節貞勵秉心立操蚤有名譽除豫章¶
　丞為陸機所薦詔拔用之(南昌府志/)¶
　宋¶
蔡廓字子度考城人起家晉著作佐郎為太尉㕘軍為¶
　宋武帝所知出為豫章太守徴為吏部尚書(宋書/)¶
<pb:KR2k0045_WYG_059-7b>¶
　　按南昌府志云漢張躬所築南塘後江水每於夏¶
　　月溢塘而過多水害廓乃西起堤開塘為水門水¶
　　盛則閉之内多則洩之自是居民少患¶
　齊¶
王綸之字元章永明中歴位侍中出為豫章太守下車¶
　祭徐孺子許子將墓圖畫陳蕃華歆謝鯤像於郡堂¶
　為政寛簡稱良二千石(南史/)¶
顧憲之字士思永明中為豫章内史在任清簡務存寛¶
<pb:KR2k0045_WYG_059-8a>¶
　惠有貞婦萬晞者少孀居無子事舅姑尤孝父母欲¶
　奪而嫁之誓死不許賜以束帛表其節義憲之累經¶
　宰郡資無擔石及歸環堵不免飢寒(同上/)¶
袁昻字千里陽夏人永明中出為豫章内史丁所生母¶
　憂去職以䘮還江路風潮暴駭昂乃傅衣著柩誓同¶
　沉溺及風止餘船皆沒惟昂船獲全咸謂精誠所致¶
　(同上/)¶
　梁¶
<pb:KR2k0045_WYG_059-8b>¶
袁君正字世忠昂之子早得時譽為豫章内史性不喜¶
　巫邪有師萬世榮稱道術為一郡巫長君正在郡小¶
　疾主簿熊岳薦之師云須疾者衣為信君正以所著¶
　襦與之事竟取襦云神將送與北斗君君正使檢諸¶
　身於衣裏獲之以為亂政即刑於市而焚神一郡無¶
　敢行巫遷吳郡太守(南史/)¶
張綰字孝卿大同五年由御史中丞出為豫章内史在¶
　郡述制㫖禮記正言義四姓衣冠士子聴者常數百¶
<pb:KR2k0045_WYG_059-9a>¶
　人安城人劉敬宫挾妖道聚黨攻郡轉宼南康廬陵¶
　屠破縣邑有衆數萬進冦豫章新淦縣南中久不習¶
　兵革或勸綰避其鋒綰不從修城隍設戰備募敢勇¶
　士得萬餘人旬月間賊黨悉平復為御史中丞(梁書/)¶
邱仲孚字公信烏程人武帝初為山陰令號稱神明治¶
　天下第一累遷豫章内史在郡更勵清節卒年四十¶
　八䘮將還豫章老幼號哭舉送車輪不得前贈給事¶
　黄門侍郎(同上/)¶
<pb:KR2k0045_WYG_059-9b>¶
伏暅字元曜武帝時為永陽内史在郡以清潔稱性儉¶
　素車服麤惡改豫章内史視事三年徴為給事黃門¶
　侍郎卒於郡徐勉志其墓曰東區南服愛結民胥相¶
　望伏闕繼軌奏書或卧其轍或攀其車或圖其像或¶
　式其廬思耿借冦曷以尚諸(同上/)¶
蕭勵字文約武帝從子除淮南太守以善政稱遷豫章¶
　内史道不拾遺男女異路徙廣州刺史去郡之日吏¶
　人悲泣數百里中舟乗填塞各齎糧食以送至新淦¶
<pb:KR2k0045_WYG_059-10a>¶
　縣岓山有一老姥以盤擎鰌魚自送舟側奉上之童¶
　兒數十人入水攀舟或歌或泣(南史/)¶
胡穎字方秀吴興人梁末陳霸先軍頓西昌以穎為巴¶
　邱令鎮大臯督糧運下至豫章以穎監豫章郡霸先¶
　率衆與王僧辨㑹白茅灣同討侯景以穎知留府事¶
　承聖初元帝授穎羅州刺史尋除豫章内史入陳為¶
　左衞將軍(同上/)¶
　隋¶
<pb:KR2k0045_WYG_059-10b>¶
豆盧通字平東昌黎陡河人𢎞厚有器局開皇初授大¶
　都督遷洪州總管所在並稱寛惠卒官諡曰安(隋書/)¶
蘇孝慈扶風人仁夀初為洪州總管有惠政其後桂林¶
　山越相聚為亂詔孝慈為行軍總管擊平之其年卒¶
　官(同上/)¶
　唐¶
吳兢汴州浚儀人少勵志方直寡諧當路薦直史館書¶
　法簡核不少假借世人目為董狐坐貶荆州司馬以¶
<pb:KR2k0045_WYG_059-11a>¶
　史草自隨累遷洪州刺史表臧嘉猷劉眘虚之里以¶
　勵風俗(唐書/)¶
韓朝宗長安人開元中以山南東道采訪使坐所任吏¶
　擅賦役貶洪州刺史在郡乞罷貢梅煎以乳柑代之¶
　天寳初召為京兆尹(林志/)¶
王遘天寳中為南昌令有中官過洪州求取無厭遘欲¶
　按之謀於權臯臯良久不答泣曰令何由致天子使¶
　而遽欲治之掩面去遘悔厚謝之(唐書權臯傳/)¶
<pb:KR2k0045_WYG_059-11b>¶
　南唐¶
馮儀為豐城令性㢘明撫民有方有田父詣令求决事¶
　凌晨飯蕨稍飢至食肆求麫久不與乃去肆人堅索¶
　麫金不與訟於縣儀以茶飲之而灑桐油其中田夫¶
　盡吐所食惟蕨耳肆家乃伏罪(唐餘紀事/)¶
　宋¶
何慈太平興國六年析南昌縣西境置新建縣首命慈¶
　為主簿領縣事慈擇地得南唐林仁肇故宅始創縣¶
<pb:KR2k0045_WYG_059-12a>¶
　治在任公恕民咸徳之(林志/)¶
王明字如晦大名成安人宋師伐南唐明以黄州刺史¶
　江路巡檢率所部舟師破江南將朱令贇於小孤山¶
　擒令贇詔明安撫諸郡因命知洪州(宋史/)¶
　　按南昌府志稱明師入洪州或以城不即下當屠¶
　　之明心謂不可謬與其衆約曰吾入城觀變爾等¶
　　視吾鞭仆則加之戮否則勿殺一人比入舉鞭以¶
　　示城於是獲全洪人圖祀其像於上藍精廬¶
<pb:KR2k0045_WYG_059-12b>¶
欒崇吉字世昌開封人真宗時遷司農少卿知洪州有¶
　司嵗斂民財造舟崇吉至奏罷之(同上/)¶
唐肅字叔元錢唐人七嵗能誦五經舉進士以工部郎¶
　中知洪州恬靜寡欲初至檥舟南康徘徊不進或問¶
　其故曰職由以四月為期今遽之得無獲趨利之議¶
　乎逾月乃至人皆愧服(府志/)¶
李虚己字公受父寅仕江南綽有清節國除留京師寅¶
　母獨在江南虚已以屯田員外郎通判洪州是時寅¶
<pb:KR2k0045_WYG_059-13a>¶
　與寅母俱無恙虚己雙輦迎侍臨東湖築第以居未¶
　幾進給事中知洪州真宗稱其醇雅循謹綽有能名¶
　(宋史/)¶
葛源字宗聖麗水人仁宗時為洪州司理參軍有將官¶
　之甥與異母兄毆人實甥殺之將脅源曰兩人皆吾¶
　甥而殺人者兄也源不聴坐其弟(豫章書/)¶
陳良器仁宗時通判洪州值大水城不沒者十五吏民¶
　惶擾不知所為良器具薪藁不終日塞之闔城頌曰¶
<pb:KR2k0045_WYG_059-13b>¶
　無陳公吾屬魚矣(同上/)¶
趙槩字叔平虞城人舉進士知洪州城西南隅當大江¶
　之衝水嵗為民患槩建石堤髙丈五尺長二百丈明¶
　年夏水大至度與城平恃堤以全至於今賴之累官¶
　太子少師致仕(東都事畧/)¶
　　按豫章書槩在洪州有僚吏鄭陶饒奭挾持郡事¶
　　為不法前守莫能制州之歸化卒皆故時羣盜奭¶
　　造飛語曰卒得廩米陳惡有怨言不更給善米且¶
<pb:KR2k0045_WYG_059-14a>¶
　　生變槩不答卒有自容州戍逃歸而犯夜者斬之¶
　　以徇因收陶奭抵罪闔郡股栗¶
余靖字安道曲江人知新建縣著有遊西山記遷祕書¶
　丞數上書論事貶知饒州又謫監筠州酒稅慶厯中¶
　除右正言擢知制誥與范仲淹尹洙歐陽修稱為四¶
　賢又與歐陽修王素蔡襄號為四諫累官至工部尚¶
　書諡曰襄(宋史/)¶
張瓌字唐公洎之孫也知洪州營校督役苛急其徒三¶
<pb:KR2k0045_WYG_059-14b>¶
　百人將以夜殺之求不獲持鍤譟於門請易校瓌召¶
　問諭遣明日推治黠者十人不為易校(同上/)¶
張商英字天覺蜀州新津人知洪州興學校會嵗澇開¶
　東湖以洩水民無水患大觀中入為右僕射(同上/)¶
吳雄字慶錫長汀人紹聖間知靖安縣行勸民五事作¶
　諭俗十詩自註孝經皆有闗風化者(豫章書/)¶
劉韐字仲偃建州崇安人紹聖間為豐城尉設方略勤¶
　警捕鄉邑以清嵗饑多盜他邑率以捕殺希賞韐曰¶
<pb:KR2k0045_WYG_059-15a>¶
　此飢民救死耳率豪右出榖賑濟躬自收恤多所全¶
　活後死於靖康之難(林志/)¶
楊告字道之其先綿竹人為豐城主簿邑有賊殺人投¶
　屍於江人知主名而畏不敢言告聞親往擒賊有言¶
　賊欲報怨者告不為動既而果乗夜欲刺告告又捕¶
　致於法境内肅然再調南劒州判官(宋史/)¶
王渙之字彦舟常山人未冠擢上第崇寧間知洪州淡¶
　泊自甘恬於仕進每云乗車常以顛墜處之乗舟常¶
<pb:KR2k0045_WYG_059-15b>¶
　以覆溺處之仕宦常以不遇處之則無事矣(同上/)¶
吳芾字明可仙居人舉進士累官知隆興府因其俗為¶
　寛猛吏莫容奸民懐惠利常曰視官物如己物視公¶
　事如私事與其得罪於百姓寧得罪於上官以龍圖¶
　閣直學士致仕自號湖山居士(同上/)¶
胡璉字宗偉建安人紹興間知豐城縣築堤捍江自是¶
　六鄉皆免水患采輯邑志祀王季友於學之東序以¶
　矜式多士(豫章書/)¶
<pb:KR2k0045_WYG_059-16a>¶
周䆅建炎初知靖安縣慷慨有才略會金騎犯邑居民¶
　竄伏䆅呼集義兵屯據要地為保障計邑賴以全事¶
　聞特授宣教郎(同上/)¶
江介乾道間知進賢縣嵗饑㑹詔蠲半租介白部使者¶
　程大昌曰但減其半民尚未堪若自全戸三升以上¶
　悉與蠲則貧民被實惠矣常謂民饑而食之猶子飢¶
　而母乳之敢幸賞乎其實心撫恤如此(明一統志/)¶
程迥字可久應天寧陵人隆興進士知進賢縣議平反¶
<pb:KR2k0045_WYG_059-16b>¶
　以示教通糶糴以便民縣大水亡稻麥郡蠲租稅至¶
　薄迥白於府曰是驅民流徙耳賦不可得徒存欠籍¶
　乃悉蠲之境内有婦人傭身紡績舂&KR0619;以養其姑姑¶
　感婦孝每受食即以手加額仰天而祝之其子為人¶
　牧牛亦乾飯以餉祖母迥㢘得之為記其事白於郡¶
　給以錢粟調信州上饒縣嵗納租數萬石舊法加倍¶
　又取斛面米迥力止絶之迥居官臨之以莊政寛而¶
　明令簡而信綏強撫弱導以恩義積年讐訟一語解¶
<pb:KR2k0045_WYG_059-17a>¶
　去猾吏姦民皆感激悛悔暇則賔禮賢士陳說詩書¶
　隠徳潛善皆表而出之以勵風俗(宋史/)¶
陳敏識建炎中知分寧縣金騎至江右牧守望風避去¶
　敏識獨抗義斬馘期與民死守縣境卒全宣撫使張¶
　浚請陞縣為義寧軍擢敏識就知軍事奏至不行後¶
　子栻為文誌其事(明一統志/)¶
楊長孺淳熙間知南昌縣前宰多控制不下長孺處之¶
　裕如也常曰畏事生於不更事更事則不畏事矣三¶
<pb:KR2k0045_WYG_059-17b>¶
　年之間繭絲保障各得其所(同上/)¶
留正字仲至泉州永春人紹興進士知贑州奏蠲上供¶
　米不報及為相蠲一萬八千石知興隆府進龍圖閣¶
　直學士(宋史/)¶
沈雲舉乾道間知奉新縣有善政置沃壤以養士蠲圭¶
　稅以修陂直分屍之獄雪白骨之寃政以最聞邑民¶
　徳之立祠於學(林志/)¶
張仲方字萬春金華人淳熙時知隆興府大旱禱雨審¶
<pb:KR2k0045_WYG_059-18a>¶
　獄活囚人稱異政仲方見國事日非歎曰滿朝皆婦¶
　人但知和議謂不共戴天之讐何具疏言恢復大計¶
　不報遂解印綬隠南昌之松亭里(豫章書/)¶
髙南夀淳熙間知奉新縣嵗旱禱雨祝曰願減十年夀¶
　乞為三日霖朱子守南康曰使吾屬皆如髙令尹吾¶
　何憂乎民賴以全活者甚衆為之立祠(林志/)¶
王居安字資道黃巖人淳熙進士知隆興府初盜起郴¶
　黒風峒羅世傳為之倡勢張甚湖南所在發兵扼要¶
<pb:KR2k0045_WYG_059-18b>¶
　衝賊乏食少懈主兵者稍堅持之則就擒矣㑹江西¶
　帥欲以買降為功遣人間道說賊餽鹽與糧賊喜謀¶
　益逞放兵四刼江西列城皆震動朝廷憂之遂以居¶
　安為帥居安致書於都統制許俊曰賊勝則民皆為¶
　賊官軍勝則賊皆為民勢之翕張決於此舉乃督戰¶
　於黃山勝之賊走韶州為推鋒軍所敗賊勢日蹙密¶
　為方略羣盜次第平居安之在軍中也賞厚罰明將¶
　吏盡力始終用以賊擊賊之策故兵民無傷江西人¶
<pb:KR2k0045_WYG_059-19a>¶
　祠而祝之刻石紀功(宋史/)¶
張琯慶元中知奉新縣為民減營田之賦上之州不可¶
　其請益堅孤憤不勝欲解印綬去邑人王模舉幡率¶
　衆以留之曰寧存民病勿失賢宰今不得請後有賢¶
　帥與令宰意合必得之矣未㡬龍圖張杓来帥豫章¶
　琯又請從之民相賀曰微張君不能爭吾民難爭之¶
　賦政聲由是大著(豫章書/)¶
楊方字子直長汀人嘗從朱晦菴學任武寧丞文雅雍¶
<pb:KR2k0045_WYG_059-19b>¶
　容廉靜平易人皆化之先是學租每為司計者所乾¶
　沒方至量其出入積贏以辦祭器轉靖安知縣(同上/)¶
　　按縣志作楊芳自題詩有云堂上官人似野人村¶
　　人相見且相親又云髙陂約水歸田急不管灘聲¶
　　入縣門其風致可想¶
程璠字仲韞河南人知豐城縣適江水環城大饑邑豪¶
　吳某閉糴璠召諭不從謂曰民饑且死當杖汝以取¶
　之吳懼如命於是富人爭出米民用以濟璠資識髙¶
<pb:KR2k0045_WYG_059-20a>¶
　爽凡山川道途人物名氏一經聞見歴嵗不忘為邑¶
　三年識其民且半矣(明一統志/)¶
真徳秀字景先浦城人嘉定間知隆興府承寛弛之後¶
　乃稍濟以嚴尤留意軍政欲分鄂州軍屯武昌及通¶
　廣鹽於贑與南安以彌汀贑鹽宼未及行值母䘮歸¶
　明年蘄黄失守盜起南安討之數載始平人服徳秀¶
　先見(宋史/)¶
王正邦字榮甫明州人善詩尚氣節不茍取與淳熙間¶
<pb:KR2k0045_WYG_059-20b>¶
　知奉新縣為政有操縱事至而應無成心賑窮乏時¶
　㛰姻恤死䘮援孤苦皆盡誠為之(安志/)¶
樓大年字元齡義烏人少從朱子門人徐僑游長於性¶
　命之學襟度洒落一塵不染登嘉定癸未進士知隆¶
　興府南昌縣治先教化建利去病洞察民隠有殺其¶
　讎者賂紿其甥就辟甥自陳殺人狀甚悉大年疑之¶
　縣丞與府録事受賕使焚屍以滅跡大年正色抗辨¶
　上之憲臺推官重讞事始白民敬之生為立祠及去¶
<pb:KR2k0045_WYG_059-21a>¶
　攀轅留者綿十餘里遷奉議郎通判吉州提㸃刑獄¶
　李廸以大年㢘慎命録一道滯囚未幾攝郡事江東¶
　大姓查氏據幼弟貲産六十萬爭訴二十年不解大¶
　年舉張詠決子壻爭財故事命歸其弟人以為允嵗¶
　終吏白公帑錢粟羨餘前官例納大年斥之以助軍¶
　餉及周宗室之貧者尋陞朝奉郎卒官年七十(宋文/)¶
　(憲集/)¶
　　宋潛溪曰濂嘗過竹山問大年子孫無恙獲拜其¶
<pb:KR2k0045_WYG_059-21b>¶
　　遺像癯然一儒者爾而其剛烈之氣則常伸於萬¶
　　物之上人果可以貌取之哉大年受學徐僑與聞¶
　　濂洛關閩之學其所養充矣此所以夐然獨異也¶
　　學之所繫於人者有如是哉¶
劉卿月字昇叟合沙人淳祐間知豐城縣禔身介潔其¶
　治以辨名分尚禮義謹教化為先務修城浚濠建社¶
　廣學百廢具舉又築濵江堤五百丈至今賴之(豫章/)¶
　(書/)¶
<pb:KR2k0045_WYG_059-22a>¶
蔡塾開慶中知靖安縣元兵入境或勸之少避塾曰豈¶
　可㤀君以避難哉竭力守城一方賴之(同上/)¶
任滄景定初知分寧縣北兵蹂江右諸縣繼而諸冦紛¶
　起滄與民效死冦去捐月俸節浮費興復一新邑人¶
　徳之(同上/)¶
　元¶
綽和爾回回人豐城縣達嚕噶齊明恕㢘介為政有方¶
　嘗有郭招討軍舟行過境死於盜省路委官出捕欲¶
<pb:KR2k0045_WYG_059-22b>¶
　盡屠瀕江民綽和爾曰吾已檢覆知為河冦於民何¶
　與乃直前辯白謂不得請則將入奏郭乃斂兵去邑¶
　四面皆水連嵗增修堤防又築壋數百丈民不告匱¶
　戸口日增興學崇化政教益新(豫章書/)¶
賈全甄城人至元十二年克宋隆興府豐城民懼而徙¶
　者十九井里蕭然明年授全豐城尹為政一本仁恕¶
　安慰撫摩民以還定未幾盜發臨江撫州越境驅掠¶
　全單騎往救幾瀕於危北師過境上哨騎橫出全百¶
<pb:KR2k0045_WYG_059-23a>¶
　方調䕶居者安堵省徭役興學校復還太平之觀後¶
　士民相率建祠記頌徳政(同上/)¶
完顔璧河陽人大徳間為進賢縣尹㢘明公恕愷悌愛¶
　人嘗以輸賦稽緩受府笞璧恐民聞而懼也反召耆¶
　老而慰安之民益感激爭先輸納惟恐為賢令累賦¶
　畢登(縣志/)¶
布呼齊回回人為進賢縣達嚕噶齊十年吏畏民懐始¶
　終如一他州縣事不能決者憲府時委之著能名沒¶
<pb:KR2k0045_WYG_059-23b>¶
　於官(同上/)¶
陳元凱字時舉河東人以行省郎中為富州尹立紀綱¶
　以新民聴先教化而後刑罰經理學宫改鑄祭器公¶
　退即詣學訓勉諸生從遺老講求民瘼訪政治得失¶
　而興除之一時民譽翕然(豫章書/)¶
劉宷字君疇至元間以宜黃丞奉檄攝龍興庾受米平¶
　斗略無取於民參政胡漢卿時方為寧州判官率其¶
　民以賦上民無羨費吏無苛苦甚異之及尹新昌漢¶
<pb:KR2k0045_WYG_059-24a>¶
　卿為參政待之甚厚寀居劇縣決訟如流上下莫敢¶
　易之(林志/)¶
圖烈圖字仁卿䝉古人元貞間為進賢令威以攝吏徳¶
　以懐民常修陂壋八百餘所民甚利之(同上/)¶
髙復禮字仁卿河南人為富州尹到官屏謝干謁門庭閴¶
　然一蒼頭給事而已臨政出言不易公退閉戸讀書¶
　澹泊自持饘粥外無異味始終如一卒於官(豫章書/)¶
阿爾威河西人大徳初授武略將軍富州達嚕噶齊州¶
<pb:KR2k0045_WYG_059-24b>¶
　境嵗受水患馬湖壋衝決損田四十頃阿爾威至築堤¶
　三百丈又修境内壊堤六十四處水復故道嵗遂有¶
　秋(林志/)¶
陳世榮字顯卿莘縣人泰定中為進賢尹興學校正民¶
　俗常曰民雖可殘而天不可誣也幹辦公事悉出措¶
　置不擾於民時嵗饑預為儲蓄活數千人以老致仕¶
　民不聴其去為築室南郭以留之(豫章書/)¶
潮海扎拉岱氏靖安縣達嚕噶齊至正十二年蘄黃賊¶
<pb:KR2k0045_WYG_059-25a>¶
　起潮海與縣尹黄紹同集義兵為禦賊計未幾賊兵¶
　數萬由武寧来冦紹赴行省求援潮海獨率衆與戰¶
　於象湖大破之乃起進士胡斗元塗淵舒慶逺甘棠¶
　等謀畫而以勇士黄雲為前鋒自二月至八月戰屢¶
　㨗而賊黨益盛黃雲戰死我軍挫衂潮海遂被圍尋¶
　為賊所執殺於富州子民安圖襲父職為達嚕噶齊¶
　十三年率衆敗賊將復縣治十四年賊兵復至民安¶
　圖迎戰力竭賊執而咼之(元史/)¶
<pb:KR2k0045_WYG_059-25b>¶
楊宗訓字源清洛陽人以蔭授寧州判為政㢘明民甚¶
　徳之至正壬辰永興武寧冦數千人入境宗訓率義¶
　士吳徳文祝興可等與賊拒戰俘馘甚多既至清溪¶
　賊設伏力戰不支宗訓為賊所殺徳文等亦被擒死¶
　之(林志/)¶
特穆爾色目人武寧縣達嚕噶齊至正壬辰土冦張普¶
　憲率賊衆寇縣境特穆爾謂主簿楚彦曰我等受國¶
　家恩委身報效此其時也於是募義士與賊力戰於¶
<pb:KR2k0045_WYG_059-26a>¶
　縣東死之(同上/)¶
張昇建陽人以神童舉入胄監官至江西儒學提舉至¶
　正間陳友諒據豫章逼取諸司印綬昇曰誰能茍生¶
　辱名投印井中不食死(福建通志/)¶
　明¶
葉琛字景淵麗水人博學有才藻以薦徵至金陵授營¶
　田司僉事尋遷洪都知府佐鄧愈鎮守降將祝宗康¶
　泰復反琛被執不屈死之追封南陽郡侯塑像耿再¶
<pb:KR2k0045_WYG_059-26b>¶
　成祠後祀功臣廟明末追諡貞肅(白志/)¶
　　按前志有張子明傳子明忠節應入撫州人物今¶
　　改定¶
趙文奎洪武初知南昌府莅事嚴毅措置有方凡百興¶
　作民不知勞而事已畢去後民思慕之(明一統志/)¶
許方寧波人洪武三年知南昌府盡心民事尤惓惓學¶
　校常夢一儒者曰吾廬冒風雨久矣冀太守修之莫¶
　詳所以及謁徐孺子亭觀其像如所夢遂加葺焉(豫/)¶
<pb:KR2k0045_WYG_059-27a>¶
　(章書/)¶
但元行安陸州人洪武初任武寧知縣開荒田興水利¶
　建公署惠蹟甚多繼任者錢唐盛文郁益拓元行之¶
　業以文學政事名(同上/)¶
史彬字文質獲鹿人元進士明初由戸部郎中調富州¶
　吏目值流民嘯聚彬設方略贊知州強立擒斬招降¶
　衆遂潰民獲安全修學校築堤壋勤敏公惠卒於官¶
　遂家焉孫安禮部郎中死交阯之難(同上/)¶
<pb:KR2k0045_WYG_059-27b>¶
朱宗晦華亭人洪武間知靖安縣愛民禮士潔已奉公¶
　修壇壝興學校治橋道勸農桑綽有政聲(明一統志/)¶
林弼字唐臣一字元凱龍溪人洪武初知豐城縣以文¶
　學飭政事士髙其行民懐其惠時方之卓魯坐詿誤¶
　逮至京獄中上書詔釋之復為考功郎中(豫章書/)¶
秦泰洪武中任南昌知縣勤於撫字民有不率者以五¶
　教諭之延禮儒生刑清政簡去任父老攀留之(明一/)¶
　(統志/)¶
<pb:KR2k0045_WYG_059-28a>¶
梁璧洪武初知進賢縣事㢘明果斷囹圄空虚吏畏民¶
　懐相與立清政坊於邑前稱頌不忘(同上/)¶
何昭善字憲章淳安人洪武間舉孝㢘授豐城縣丞營¶
　公廨興學舎治橋梁築堤壋經畫之績最多陞奉新¶
　知縣(豫章書/)¶
劉綱字之紀禹州人建文進士寧州知州凡居寧三十¶
　四年仁宗常賜酒饌人以為榮正統中請老去民送¶
　之涕泣載道及卒寧民祀之狄仁傑祠中其孫即大¶
<pb:KR2k0045_WYG_059-28b>¶
　學士宇也(南昌府志/)¶
　　按明初寧縣至𢎞治始改寧州建文時未應稱州¶
周秩字公鬯安鄉人宣徳鄉舉任南昌府學教授文行¶
　為時推重學徒例有公費秩畜之帑至五百餘金悉¶
　以造櫺星門甃學牆樹泮宫坊提學夏寅屬秩衡文¶
　髙下悉當卒於官士子痛之(豫章書/)¶
璩鎮海常山人宣徳間奉新知縣莅政㢘勤鋤強植弱¶
　嵗饑賑濟有方縣學田畝科米一石七升租重民困¶
<pb:KR2k0045_WYG_059-29a>¶
　奏蠲十之二民咸徳之(同上/)¶
王来字原之慈谿人宣徳二年以㑹試乙榜授新建縣¶
　學教諭上疏言寧府每祭祀取郡邑諸生備樂舞演¶
　習經旬有妨學業宜以附近羽流充之不足則用護¶
　衞軍餘子弟禮部覆奏如議頒各王府著為例設樂¶
　舞生自此始用薦擢御史巡按蘇松常鎮四府累官¶
　至南京兵部尚書(南昌府志/)¶
胡本惠銅陵人永樂鄉舉授戸部主事正統間擢南昌¶
<pb:KR2k0045_WYG_059-29b>¶
　知府篤實有才愛民如子剖紛摘伏策應裕如郡人¶
　鍾甬儒行特髙本惠致之郡齋薦為本學訓導居常¶
　衣無重襲食無兼味滿去不攜南昌一物歴官右副¶
　都御史巡撫遼東(府志/)¶
劉琛沔陽州人正統六年由進士知寧縣嚴厲有威遇¶
　事果斷聴訟能得民情吏不能欺境内肅然(林志/)¶
陳純字希文寧夏籍錢唐人由舉人正統間知奉新縣¶
　有惠政吏部以聞特賜楮幣樽酒(明一統志/)¶
<pb:KR2k0045_WYG_059-30a>¶
張沖字𢎞謙龍巖人正統間任進賢縣㢘明強幹禮士¶
　愛民重名器抑僥倖創學宫築城垣增圖籍置義倉¶
　撫民如子時有瑞蓮靈芝野蠶成繭之異秩滿奏留¶
　復任又九年卒於官百姓巷哭祠祀之(進賢志/)¶
尚裭字景福羅山人正統進士擢御史以言事調豐城¶
　知縣剛毅敢為不畏權勢時鎮守太監假進獻名需¶
　擾郡邑民不堪命獨畏裭風采無擾焉後陞廣東僉¶
　事(豫章書/)¶
<pb:KR2k0045_WYG_059-30b>¶
李廷聰益陽人以景泰鄉舉任豐城知縣有治才㑹洪¶
　水衝堤幾盡勸募材力採石興工委主簿黄璲董其¶
　役璲用塞張秋口法督率人夫各執旗號整齊不亂¶
　卒成堅堤廷聰在任半面輒知其人呼姓名無一謬¶
　者(豫章書/)¶
聊讓字公遜蘭溪人景泰進士天順中知南昌縣政主¶
　愛民守禮執法不徇上官意指時鎮守中官恃恩恣¶
　横有所苛取讓即納冠帶求去中官愧而留之自是¶
<pb:KR2k0045_WYG_059-31a>¶
　不敢有加於讓民尤席其庇焉(同上/)¶
張翥字汝振長洲人天順進士成化間知南昌府性剛¶
　鯁以名節自許達於吏事剖決如流中官王慶怙勢¶
　索取珍玩翥峻拒之一無所與臨行挾翥上舟挫辱¶
　之民號擁登舟奪翥以歸陞廣東參政終雲南按察¶
　使(安志/)¶
吕聲字廷和桐廬人由進士天順間知進賢縣敏捷有¶
　才幹凡所修舉功能立就邑常多疫聲翦爪齋沐禱¶
<pb:KR2k0045_WYG_059-31b>¶
　上帝七晝夜不少怠疫勢随息明年疫復作聲又齋¶
　禱請身代死疫又止人咸感之(明一統志/)¶
　　按進賢縣志聲作古選以訓䝉作嫁女歌以訓俗¶
　　建社學數十區閭左災聲稽顙風反火息虎為患¶
　　禱於神羣虎伏誅陞太僕丞¶
黃寯字世用閩縣人成化進士除武寧知縣㢘明古樸¶
　撫字盡心民有鈎致流屍折其脅骨誣為仇家所毆¶
　問官久不能辨寯視之曰骨為毆傷何以從内折外¶
<pb:KR2k0045_WYG_059-32a>¶
　耶誣者遂服時有冰鑑之謡陞戸部主事(豫章書/)¶
祝瀚字惟容山陰人成化進士歴刑部郎中𢎞治間擢¶
　南昌知府戴星視事㢘明有威時京奏臺訴者株連¶
　至千百人瀚一切不問惟對面纆繫之相去徑寸寢¶
　息甚艱未幾日多自解息圜土一空出公費墾田二¶
　萬畝以贍諸生築圩五百餘處俾圩長督之至今名¶
　祝公堤又修郡乗移郡獄擴郡治基政成有靈鵲巢¶
　梁馴鴈随車之異時宸濠勢漸熾瀚每裁抑之寧府¶
<pb:KR2k0045_WYG_059-32b>¶
　有鶴帶牌者縱於道為民家犬所噬王官希意牒府¶
　抵罪瀚批其牒曰鶴雖帶牌犬不識字禽獸相爭何¶
　預人事濠卒不得逞後以中傷罷去民為立祠(安志/)¶
吴昂字徳翼海鹽人𢎞治進士授宣城知縣調繁新建¶
　時宸濠勢張索租刻甚民弗堪遂結寨丁家山拒之¶
　宸濠曰新建民反諸大吏莫敢言昂獨以民有激而¶
　然不可以反名乃請於濠曰民田廬妻子不保勢極¶
　而生變此不可以威力驅濠頷之乃單騎入山諭以¶
<pb:KR2k0045_WYG_059-33a>¶
　禍福民皆解散嵗饑昂設法賑之全活無算尋陞刑¶
　部主事歴官福建右布政使(同上/)¶
鄭瓛字信卿南京驍騎衞人𢎞治進士授新喻令以循¶
　良被徴遷刑部主事歴郎中出知南昌府始至宸濠¶
　氣焰薰灼瓛獨不附嵗時宴遺一無所與其羣小不¶
　法輒問遣凡百需索峻拒之濠積恨既深遂誣奏下¶
　獄煅煉瀕死及變作猶械繫於舟瓛乗間脫身登岸¶
　以所獲馬奔獻都御史王守仁守仁慰勞之委以原¶
<pb:KR2k0045_WYG_059-33b>¶
　職守城因備陳賊情後擢河東鹽運使(府志/)¶
李承勛字立卿嘉魚人𢎞治進士由太湖知縣歴郎中¶
　遷南昌知府正徳六年贑州賊犯新淦執參政趙士¶
　賢靖安賊據越王嶺瑪瑙崖華林賊又陷瑞州諸道¶
　兵不敢前承勛督民兵勦數有功華林賊殺副使周¶
　憲憲軍大潰承勛單騎入憲營衆乃復集都御史陳¶
　金即檄承勛討之賊黨王竒聴撫搜得其衷刃縱使¶
　還奇感泣誓以死報承勛命奇宻入寨說降其黨俾¶
<pb:KR2k0045_WYG_059-34a>¶
　從中應而親率所部登山奇夜拔柵官軍奮前擊降¶
　者自内出賊遂潰華林賊平鎮守中貴黎安誣承勛¶
　擅易賊首王浩八獄詞坐下吏大理卿燕忠即訊得¶
　白舉治行卓異超遷浙江按察使仕至兵部尚書卒¶
　諡康惠(白志/)¶
劉璲字士約麻城人𢎞治進士授豐城知縣臨政嚴明¶
　庭無私謁凡民間均徭徵銀明載數目印帖給小民¶
　令依期執帖以輸吏不能侵邑有給引錢前令俱入¶
<pb:KR2k0045_WYG_059-34b>¶
　私槖璲悉貯公用修築河堤卒於官人咸惜之(豐城/)¶
　(志/)¶
毛騤字汝健應城人由鄉舉正徳間任武寧知縣有治¶
　才行己尤慎暇即儒學以經義授諸生時民俗樸野¶
　乃刻四禮圗及註陸士衡兄弟論以為勸又出俸餘¶
　市銅以鑄祭器士民稱之(豫章書/)¶
吴嘉聰字惟徳山西振武衞人正徳進士除豐城知縣¶
　度𢎞而才敏建昌宼徐九齡屯據醴源嘉聰奉檄夾¶
<pb:KR2k0045_WYG_059-35a>¶
　𠞰先登破袋嶺擒賊首顔曰和等築縣城後宸濠變¶
　起賴為保障累遷南昌知府承己卯變後株連從逆¶
　甚多囹圄皆滿乃創新監以繫輕典者日夕窮訊豁¶
　無辜者千計尤注意學校有作人之功陞按察副使¶
　(府志/)¶
孫璋字希學鄞人正徳進士除南昌知縣立身以介應¶
　事以和值宸濠勢張政多掣肘璋維持調護之邑濵¶
　江田多沙塞入覲時疏減沙米之賦以甦民困擢御¶
<pb:KR2k0045_WYG_059-35b>¶
　史(豫章書/)¶
張汝舟字濟民崑山人成化鄉舉𢎞治間任南昌府同¶
　知剛正㢘明上下信服修忠臣廟表髙士墓以激忠¶
　清之風毁淫祠鞭妖鬼以正幻妄之俗巨宼徐九齡¶
　猖獗率衆往捕為宼所遮部下民兵熊玊金挺身代¶
　死汝舟得脫擢知思南府(同上/)¶
汪穎字秀夫江陵人𢎞治鄉舉任南昌府通判練達政¶
　體曉暢軍事攝奉新縣均徭役革誅求民戴之若父¶
<pb:KR2k0045_WYG_059-36a>¶
　母正徳壬申從周憲戰於華林憲遇難穎亦被創力¶
　戰事聞陞本府同知以兵夾擊建昌賊徐九齡敘功¶
　第一擢九江知府(同上/)¶
羅輅字質甫江寧人正徳進士授中書舍人疏乞就養¶
　抵家父卒服闋擢袁州知府都御史王守仁薦其才¶
　改贑州復以都御史盛應期薦又改南昌聞母病竟¶
　棄官歸久之復補南昌勸課農桑巡行勞来靡不周¶
　至聴斷明恕南昌號大治擢按察司副使以思母乞¶
<pb:KR2k0045_WYG_059-36b>¶
　休還家五月而母卒仕至大理寺少卿(府志/)¶
方印字欽佩南昌衞指揮使正徳庚午饒州桃源洞宼¶
　起印奉檄督兵戰於畬塘俘斬有功尋與宼遇梁山¶
　坂力戰不克被執死之詔祀萬年縣録後加襲一級¶
　後以子恩任署都督僉事贈印如其官(豫章書/)¶
牛鸞字鳴世獻縣人進士由山東僉事左遷知寧州才¶
　識明敏剗削夙弊境内晏然尤善鞫獄不假箠楚而¶
　情偽立辨囹圄空虚當道移文事或有非便者抗論¶
<pb:KR2k0045_WYG_059-37a>¶
　不屈卒如所請乃已時鎮守中官怙寵暴横誅求斑¶
　竹野味諸物州民洶洶鸞叱縛其人致鎮守府且寄¶
　聲曰吾不憚面君以救此一方民矣中官雅識其名¶
　事竟寢擢太原府同知歴山東按察副使(同上/)¶
萬士賢南海人𢎞治鄉舉正徳間任靖安知縣瑪瑙崖¶
　之變士賢鑄兵器訓戰士築城鑿池建敵樓佐知府¶
　李承勛討平巨宼後宸濠反遣宋祥四涂景七募召¶
　瑪瑙餘黨士賢執祥四等斬以定衆志兵燹之後𠞰¶
<pb:KR2k0045_WYG_059-37b>¶
　捕宼黨撫恤瘡痍省刑節用建射圃立社學文教聿¶
　興民至今稱之(同上/)¶
姚永楨字文瑞華亭人由鄉舉任進賢縣值嵗荒流盜¶
　劫鄉坊永楨率民兵保障東闗賊不敢犯後臺司遣¶
　將征𠞰調度軍用而民不擾閫帥誅求自甘窘辱而¶
　不忍傷民卒於官士民思之(明一統志/)¶
王紀字理卿泰州人正徳進士知進賢縣邑舊無城庚¶
　午盜起郡縣雲擾紀相址築之又建鍾陵書院祀周¶
<pb:KR2k0045_WYG_059-38a>¶
　濂溪置院租并餼守者學使李夢陽記之尋平桃源¶
　賊有功擢南工科給事中歴官陜西僉事(進賢志/)¶
劉源清字汝澄東平人正徳進士授進賢知縣宸濠反¶
　源清積薪環室命家人曰事急火吾家一僕逸手刄¶
　以殉縣中諸惡少與賊通者悉杖殺之宸濠妃弟婁¶
　伯歸上饒募兵源清邀戮之賊檄至立斬其使㑹餘¶
　干知縣馬津龍津驛丞孫天祐亦起兵拒賊遂不敢¶
　東嚮賊平擢監察御史嘉靖十年以兵部左侍郎總¶
<pb:KR2k0045_WYG_059-38b>¶
　督宣大軍務(白志/)¶
劉守緒字克承興國州人正徳進士除奉新知縣嚴明¶
　正大不以辭色假人平租徭理獄訟政簡而民怗然¶
　己卯之變起兵赴義以都御史王守仁檄出間道夜¶
　襲濠伏兵於新舊墳厰破之遂復省城論功歴陞至¶
　太僕卿(豫章書/)¶
何永清字原清潯州人一云開封人國學生正徳間為¶
　奉新縣丞㢘勤剛直遇事勇為時華林宼起營城隍¶
<pb:KR2k0045_WYG_059-39a>¶
　治武備從事兵間者數年後與子沖霄從副使周憲¶
　攻宼於華林沖霄力戰死之永清亦以勞瘁致疾卒¶
　蕭然無以為斂䘮還傾縣為之哭送(同上/)¶
顧泌字民表成都人正徳進士宰豐城存心仁恕莅政¶
　嚴明積粟至數萬石頻年水旱泌發廪減價以糶秋¶
　成糴還民賴以濟寧藩需索悉禁絶之及反欲加兵¶
　於豐即緝斬從逆者四十八人以徇極力備禦境賴¶
　以安首發其變於䖍撫王守仁率兵從討有功陞大¶
<pb:KR2k0045_WYG_059-39b>¶
　理寺丞(同上/)¶
韓弼字汝良平湖籍餘姚人嘉靖進士除豐城知縣明¶
　察威嚴政多奇績知南昌府閩廣流宼將逼境亟議¶
　城豐躬自相度慰藉士民財不督而輸力不驅而集¶
　三閱月工竣宼警恃以無虞擢江西提學副使(同上/)¶
　　按豐城縣志弼令豐時有醉人入酒肆遺金醒忘¶
　　其處詣告訊曰此無頭事誰命汝来曰禱神得筊¶
　　一陽三聖即批拘酒戸楊勝三入審一訊得金稱¶
<pb:KR2k0045_WYG_059-40a>¶
　神明焉¶
謝存儒字懋修蒲圻人嘉靖進士由禮部郎中出知南¶
　昌府精於吏事以㢘敏為僚屬先鞫獄務得情久之¶
　洞悉謡俗方言雖㷀獨童孺得自陳所患苦郡大治¶
　陞雲南按察副使歴兵部右侍郎(同上/)¶
譙孟龍字乾甫南充人嘉靖進士知南昌府城西南茅¶
　園楓樹當章貢旴汝諸水之衝洪潦暴至汪洋一壑¶
　孟龍糾衆築堤躬自勸役障民居五千餘家田數萬¶
<pb:KR2k0045_WYG_059-40b>¶
　畝至今名曰譙堤加意校士以故癸卯嵗一郡得人¶
　最多陞雲南按察副使(同上/)¶
王天性字則衷揭陽人嘉靖鄉舉任南昌府通判質直¶
　疏豁有幹才署豐城縣城東濱江平豐壋壊天性相¶
　度水勢移築馬湖内堤躬寝食於堤上民期會訟獄¶
　者皆往赴焉堤成至今賴之(同上/)¶
陳世輔字汝鄰定逺人嘉靖進士除南昌知縣温厚慈¶
　祥視民如子嘗有兄弟爭財者世輔且諭且泣兄弟¶
<pb:KR2k0045_WYG_059-41a>¶
　二人竟以田相讓庭無滯案治為先後南昌之最(同/)¶
　(上/)¶
邵楩字良用仁和人嘉靖進士除南昌知縣勤敏&KR0681;政¶
　令兩吏讀民辭且聴且剖略無違失時邑宦熊恭肅¶
　有掌院之命楩往拜分庭抗禮不少遜恭肅益以此¶
　髙之及離任民涕泣追送江干不忍别¶
劉應峰字紹衡茶陵人嘉靖進士除南昌知縣縣當省¶
　㑹事難綜核應峰以鎮靜處之不以為勞均丁糧以¶
<pb:KR2k0045_WYG_059-41b>¶
　僉差役省工食以覈兵機開十限以定追徴均舖行¶
　以蘇偏累革民船而省差擾政績為一時最陞吏部¶
　主事(豫章書/)¶
周崑字孟登崇徳人嘉靖進士授玉山知縣調進賢温¶
　醇簡重威惠並行邑有盜魁踪跡詭祕崑偽出遊抵¶
　鄉捕得數其罪即杖殺之人服其神明擢刑科都給¶
　事中(同上/)¶
周美字濟叔崑山人嘉靖進士除進賢知縣縣多逋賦¶
<pb:KR2k0045_WYG_059-42a>¶
　美每嵗春月一切緩征民感其惠賦亦不逋出贖鍰¶
　以賑饑建社倉以備歉捐薪俸以修學上計至不能¶
　備行李遷刑部主事歴官四川按察副使(同上/)¶
王修易江山人由嵗貢嘉靖間任新建縣學訓導終日¶
　對諸生講解貧者輒周卹之故與巡撫山陰張元沖¶
　為同門友一日遣人召見修易曰為公事乎為講學¶
　乎講學當以折柬相命即公事明日趨謁張韙之如¶
　禮延請乃赴(同上/)¶
<pb:KR2k0045_WYG_059-42b>¶
殷士望字徳甫丹徒人嘉靖間倭宼縛其父大經將刃¶
　之士望詣賊請以身代賊為感動兩釋之督學奏聞¶
　遂以附生充貢任新建教諭拳拳講學捐俸修尚友¶
　堂買書貯學舍操履尺寸不踰陞衢州教授(同上/)¶
商大節字孟堅鍾祥人嘉靖進士授豐城知縣捕境内¶
　盜幾盡擢兵科給事中累官巡撫(白志/)¶
湯聘尹字國衡長洲人隆慶進士授進賢知縣邑糧差¶
　先析為二糧輸於官差則随事分派於民富者破産¶
<pb:KR2k0045_WYG_059-43a>¶
　貧者廢業聘尹至奉行一條鞭法百姓戴之賑饑修¶
　學雅多善政焉(進賢志/)¶
石漢汝陽人由鄉舉萬厯間知寧州才識通達殱盜魁¶
　李大鑾議創銅鼓營守備地方賴之擢按察僉事(豫/)¶
　(章書/)¶
東漢字希節華州人舉人為南昌知府鎮守黎監怙勢¶
　張威誅索無忌獨不能干知府㑹錦衣使者至意有¶
　所干黎黨聞之曰姑且止東太守剛直不可犯也嵗¶
<pb:KR2k0045_WYG_059-43b>¶
　大饑出粟賑之他郡率来就食不為禁曰均吾民奈¶
　何分彼此耶活者數萬遷長蘆鹽運司使致仕(陕西/)¶
　(通志/)¶
潘穎字叔愚寧海人嘉靖進士出宰豐城性通敏剛決¶
　案牘所積如山一日盡與剖決堂下無稱寃者修葺¶
　學宫疏濬河道剔奸釐弊頌聲載道擢陞南京稽勲¶
　司主事兼攝四司黜陟惟允辛卯特㫖宣見奇其奏¶
　對超擢郎中未幾卒(浙江通志/)¶
<pb:KR2k0045_WYG_059-44a>¶
吳大本字性夫宣城人進士知進賢縣有儀賓李貴怙¶
　勢横暴以私逋殺人論治之賢聲遂起擢河南道御¶
　史(江南通志/)¶
劉守㠐字景仁興國州人嘉靖舉人授儀隴令移攝大¶
　竹以㢘能最遷南昌府同知兩邑爭留之不可各立¶
　祠以祀南昌有熊生者為嚴嵩戚憑勢侵鄉人田羣¶
　愬諸上有司莫敢問守㠐召至正色加叱命鞭之悉¶
　還所侵田竟納綬去(湖廣通志/)¶
<pb:KR2k0045_WYG_059-44b>¶
程光甸字子極太湖人嘉靖進士任進賢令值嵗旱民¶
　饑甸移家榖千石以賑之又為地方奏請建城卒士¶
　民祠祀之(江南通志/)¶
金應徴長洲人嘉靖進士令奉新邑傍山無城應徴捐¶
　貲築之後土宼竊發賴以保全歴陞贑南兵備終雲¶
　南㕘政(同上/)¶
陸文博平湖人太學生為豐城縣丞嘗督運采石中夜¶
　船忽漏博具衣冠拜祝曰船中有一錢非法者請身¶
<pb:KR2k0045_WYG_059-45a>¶
　葬江魚比曉啟視則水草纒裹三魚塞漏處豐士大¶
　夫有三紀異以傳之七世孫龍其康熙中進士為廉¶
　吏理學名儒(浙江通志/)¶
張棟字伯任崑山人萬厯進士授新建縣令時清丈議¶
　起躬臨相視寒暑不避辛苦所定則例為邑永利擢¶
　工科給事中(江南通志/)¶
張昌辰字漢明號對文臨海人為諸生二十年以善治¶
　春秋名萬厯癸卯鄉薦至癸丑捷南宫除豐城令豐¶
<pb:KR2k0045_WYG_059-45b>¶
　城為洪都下邑世族巨宦播虐細民昌辰下車㢘得¶
　尚書某者侵民舎旁隙地僉憲某者斂債入民子女¶
　即詣撫按具白其事下昌辰勘問據律定案諸貴俛¶
　首無辭豪右為之斂跡(浙江通志/)¶
范涞字原易休寧人萬厯中知南昌府嵗大侵人啖草¶
　木根節原坰一空涞請於監司發儲糈躬視民窮瘠¶
　散給郊内外增竈設粥民得以哺病有藥斃有瘞逺¶
　地不能轉餉者必躬親賑同民緩急飢飽郡嵗三大¶
<pb:KR2k0045_WYG_059-46a>¶
　饑涞所存活數十萬家舉義倉弛河禁修圩堤掩積¶
　骼濬城池通津梁興種植省繇役減驛遞在官五年¶
　以民為命民亦倚涞為身以忤兩臺左遷去父老謳¶
　思流涕乃建祠祀焉(萬國欽遺愛祠記/)¶
　　按范涞先為南城令有治行前志俱入建昌名宦¶
　　然守南昌政績尤著今改入南昌¶
林道楠字廷任莆田人萬厯進士除進賢知縣强直端¶
　謹嵗饑發粟乗小艇徧歴窮村計口賑給每春假犢¶
<pb:KR2k0045_WYG_059-46b>¶
　散種以惠平民繕學宫復社學築官圩一切出自區¶
　畫㑹丈田躬自履畝分則定賦雖貴勢不少徇人尤¶
　徳之召為御史擢太僕少卿(豫章書/)¶
朱大啟字君輿秀水人萬厯進士授南昌推官郡方缺¶
　守即委署有徽商殺人法當抵以要路請託撫軍發¶
　縣審釋大啓覆招時竟置之法臨江有大姓獄數年¶
　不決片言定之永寧為吉安支縣前司理皆不臨其¶
　地大啟至釐其積弊清倉榖千石崇禎間以太僕寺¶
<pb:KR2k0045_WYG_059-47a>¶
　卿催餉江右疏奏江右貧瘠正額且不支乞免額外¶
　搜刮人尤感之歴官刑部左侍郎(嘉興府志/)¶
湯兆京字伯閎宜興人萬厯進士除豐城知縣興學弭¶
　盜摘發如神著有仁政録士民立祠東闗外祀之(豐/)¶
　(城志/)¶
徐揚先字南髙江寧人萬厯進士授萬安縣調豐城獄¶
　訟立剖尤加意馬湖熊坊諸堤至今利賴豐賦重役¶
　繁胥吏為奸揚先捜剔一清民無逋負之累奏最擢¶
<pb:KR2k0045_WYG_059-47b>¶
　御史累官太僕卿(同上/)¶
馬鳴起字思劬龍溪人萬厯進士授新建知縣性端凝¶
　持大體極意恤民萬厯甲寅嵗大荒鳴起設法賑濟¶
　飢民賴以全活未㡬擢御史終戸部尚書(新建志/)¶
王亮字茂𢎞臨海人萬厯進士授進賢知縣强項有氣¶
　岸奉檄清丈土田事凌雜易於為奸亮約束簡便令¶
　民自占實而期以一日攜飯糗偕里正履畝丈之小¶
　民不擾於供億而豪猾亦無所庸其奸焉(進賢志/)¶
<pb:KR2k0045_WYG_059-48a>¶
張伯祥鄞縣人為靖安令嚴毅方正不茍言笑莅政清¶
　勤折獄惟公每至夜分而退諄諄然以敦本善俗為¶
　事著省民條約一冊使家傳戸誦其大綱有四嚴之¶
　在官者曰謹内肅外約之在民者曰正俗興利綱各¶
　有目總四十七章又以民俗疾病好事鬼神死䘮作¶
　佛事安葬泥年月特著淫祀擇葬醫藥三辨名曰條¶
　約發揮鐫梓並行瑞州新昌胡雪二盜馬下獄有求¶
　釋之者伯祥不可曰我欲死之諸君欲生之為靖安¶
<pb:KR2k0045_WYG_059-48b>¶
　害必斯人也後雪二果聚黨馬腦山人服其明(靖安/)¶
　(縣志/)¶
毛一瓚字獻卿遂安人萬厯進士知進賢縣天性清剛¶
　吏胥不寒而慄建文筆樓結彦社以勵學常縕袍麤¶
　飯曰非不近人情奈土瘠何有同籍持節過縣疑其¶
　矯㢘排闥入内見家人坐簷下結巾厨惟蔬豆箧中¶
　葛布一端而已其人歎服而去擢吏部主事(進賢志/)¶
謝龍文號橋東瓊山人由進士任豐城知縣時流寇震¶
<pb:KR2k0045_WYG_059-49a>¶
　鄰募兵措餉寇不敢犯丙子嵗大饑捐俸賑濟多所¶
　全活建倉厫新公署置義塜在任九年清操如一日¶
　卒於官士民哀之(豐城志/)¶
胡時亨字慎三江南無錫人崇禎丁丑㑹魁為南昌府¶
　推官文學政事皆卓冠一時癸未袁寇聚天井窩亨¶
　親𠞰平之餘黨皆率衆投誠(安志/)¶
郝錦字絅卿六安人崇禎丁丑進士授豐城令清里甲¶
　覈包攬翕然成治調新建其治新猶治豐陞御史侃¶
<pb:KR2k0045_WYG_059-49b>¶
　侃有諍臣風謝病歸結廬九江山(江南通志/)¶
胡時中字伯昭無錫人崇禎丁丑進士除南昌府推官¶
　己卯壬午兩分闈試稱得人民飢盜起數用方略定¶
　萬年金谿諸邑民變癸未春土寇李肅七肅十等造¶
　讖僭號通楚獻賊反巡按張鳳翮㑹䖍撫林一桂大¶
　發兵討之承檄行監軍事乃定計殲渠散黨布謀用¶
　間以撫為勦不越月而平安民發賑清還子女收瘞¶
　枯骨三縣各立生祠(江南通志/)¶
<pb:KR2k0045_WYG_059-50a>¶
國朝¶
楊泰字春和偏關人順治選貢授靖安知縣金逆之變¶
　泰以守土臣分當死慷慨自誓以身殉城聞者壯之¶
　(山西人物志/)¶
張慎行字恒菴南宫人順治八年知靖安縣時安義黠¶
　寇猝至慎行募集鄉勇出奇計追逐殲之陞興屯同¶
　知(靖安志/)¶
徐鳳鳴字祥宇遼東人順治八年任進賢縣壬辰冬土¶
<pb:KR2k0045_WYG_059-50b>¶
　寇闌入縣鳳鳴力與鬬面受一矢追賊手戮數十人¶
　賊懼引去邑賴以安(進賢志/)¶
黎士毅字道行福建長汀人順治選貢知南昌縣邑舊¶
　糧溢額剴切陳請上官為之題蠲山賊彭某以偽劄¶
　煽惑村民士毅督兵勦滅渠魁授首尋遷知夀州(福/)¶
　(建新志/)¶
林鐘字仲吕福建南平人順治選貢由豐城丞知靖安¶
　縣邑先為盜所殘城鮮居民鐘至多方招集力為守¶
<pb:KR2k0045_WYG_059-51a>¶
　禦身入賊營諭以禍福賊不敢犯城者二年後大兵¶
　進勦鐘為運籌全活甚衆盜悉就撫兵燹之後請蠲¶
　民租修文廟課諸生百務重新以病乞歸祖餞泣送¶
　者不絶於道(靖安志/)¶
屠尚字渭綸常州人乙未進士性温氣和有經濟才順¶
　治十六年知靖安縣未及朞月兩遭寇亂布策畫筭¶
　踰月盡平事聞上憲皆善之㑹用兵兩廣派解豆草¶
　并縴夫令下合邑惴惴設法報可裕如也在任三載¶
<pb:KR2k0045_WYG_059-51b>¶
　無封殖之私黜浮費汰冗役絶竿牘寓撫字於催科¶
　尤加意學校課試諸生人文蔚起致政歸士民有誰¶
　嗣之歌焉(同上/)¶
王斗樞字均五諸城人順治乙未進士補進賢縣新學¶
　禮士繕城治兵開墾荒田若干頃奉檄進勦山賊湖¶
　盜皆擒其渠魁督撫交章薦其才(進賢志/)¶
任暄猷號美君汝寧人順治乙未進士康熙癸丑補知¶
　寧州甲寅冬戍卒勾賊弁謀逆暄猷率義勇殺賊三¶
<pb:KR2k0045_WYG_059-52a>¶
　戰三捷城賴以全以功議陞知府(寧州志/)¶
魏雙鳳字雝伯獲鹿人順治戊戌進士任新建縣創縣¶
　治建學宫修驛築塘百廢具舉課士於西昌書院多¶
　所鼓勵癸卯分校尤稱得士擢御史(新建志/)¶
楊周憲大興人知新建縣江西舊多火患教民置火巷¶
　遇災多免延燎遞卒役勞而食薄購田贍之修學建¶
　書院皆善政也嘗葺邑志著羣書衍義(崇祀録/)¶
　¶
<pb:KR2k0045_WYG_059-52b>¶
　¶
　¶
　¶
　¶
　¶
　¶
　¶
　江西通志卷五十九¶
