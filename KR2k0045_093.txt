# -*- mode: mandoku-view; -*-
#+TITLE: 江西通志
#+DATE: 2015-08-24 22:41:41.583888
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷九十三 
<pb:KR2k0045_WYG_093-1a>¶
欽定四庫全書¶
　江西通志卷九十三¶
　　人物(二十八/)¶
　　　南安府¶
　唐¶
謝肇字景初上猶人閑武藝與父率兵征蠻功第一除¶
　朗州刺史會寇起汀建命舉兵掩之一出而平遷百¶
　勝軍防禦使粤閩卒叛復提兵𠞰平下詔褒美授金¶
<pb:KR2k0045_WYG_093-1b>¶
　紫光祿大夫檢校户部尚書(林/志)¶
　　按寰宇記唐南康縣地偽呉天祐中析置上猶場¶
　　南唐始改場為縣謝肇在唐時未可遽稱上猶人¶
　　也姑仍舊志又明一統志重見贑州人物¶
　後五代¶
黄玉(一作黄/廷玉)上猶人天祐中補使院尋署上猶場民徳¶
　其保障累功二十四考有司上其狀於南唐授銀青¶
　光祿大夫壽九十七而終(豫章/書)¶
<pb:KR2k0045_WYG_093-2a>¶
盧光稠譚全播皆南康人光稠狀貌雄偉無他材能全¶
　播勇敢有略然全播常竒光稠為人唐末羣盜起南¶
　方全播謂光稠曰天下洶洶此真吾等之時無徒守¶
　此貧賤為也乃相與聚兵衆推全播為主全播曰諸¶
　君若欲成功當得良帥盧公堂堂真君等主也衆諾¶
　之乃立光稠為帥時王潮攻陷嶺南全播攻潮取其¶
　䖍韶二州光稠又遣弟光睦攻潮州光睦好勇而輕¶
　進全播度其必敗乃為竒兵伏歸路光睦果敗走潮¶
<pb:KR2k0045_WYG_093-2b>¶
　人追之全播以伏兵邀擊遂取潮州是時劉巖起南¶
　海擊走光睦以兵數萬來攻䖍州光稠懼全播曰吾¶
　知劉巖易與爾乃選壯士伏山谷中佯治戰地於城¶
　南告巖戰期以老弱五千出戰戰酣偽北巖急追之¶
　伏發巖遂大敗第功全播悉推諸將梁初江南嶺表¶
　為呉與南漢分據光稠獨以䖍韶二州請命於京師¶
　願輸貢賦太祖為置百勝軍以光稠為防禦使又建¶
　鎮南軍以為留後光稠病以符印屬全播全播不受¶
<pb:KR2k0045_WYG_093-3a>¶
　光稠卒立其子延昌而事之延昌好遊獵其將黎求¶
　閉門拒延昌延昌見殺求乃自立請命於梁拜為防¶
　禦使求暴病死州人相率詣全播第叩門請之全播¶
　乃遣使請命於梁拜防禦使治䖍七年有善政楊演¶
　遣劉信攻破䖍州以全播歸廣陵卒年八十五(五代/史)¶
　　按盧光稠人物志一載贑州又載南安林志止載¶
　　光稠而不及全播白志據史傳改補¶
　宋¶
<pb:KR2k0045_WYG_093-3b>¶
謝茂希肇之裔建隆初以武藝顯官至銀青光祿大夫¶
　檢校右散騎常侍兼御史大夫(明一/統志)¶
劉元亨字子嘉南康人開寶中入白鹿洞修進士業江¶
　南國學廢例選赴闕以學行老成為後輩推重復還¶
　鄉道過廬陵郡守聞其名薦應舉登咸平二年第(林/志)¶
田闢南康人天資篤實嗜學不倦游上庠二十年無所¶
　成浩然歸隠號大隱居士九子各授一經登第及特¶
　恩者七人時稱義方者歸田氏(明一/統志)¶
<pb:KR2k0045_WYG_093-4a>¶
謝允昌字孝孫上猶人肇之裔熙寧間以太學生上書¶
　召對賜進士出身以言忤執政倅曲江有惠利及民¶
　司馬光薦為大理丞不赴遂致仕(林/志)¶
利申字仲通大庾人元豐間士務為新學申遂不應試¶
　遊江都有廣陵集廬陵郭勁序之謂其放得於太白¶
　其易得於樂天其蹇得於聱叟其嚴得於昌黎云(同/上)¶
何大正字自中大庾人博通諸經尤邃於易元祐間升¶
　國學諸儒推許官南雄州司理有愛惠致仕卒(人物/志)¶
<pb:KR2k0045_WYG_093-4b>¶
田如鼇闢弟宣和進士丞相吕頤浩一見器重之髙宗¶
　召問江右盜賊對曰小寇不足慮所憂者西北耳累¶
　官監察御史出知道州民樂其豈弟後加直秘閣京¶
　西轉運副使昆弟如鵠如鵬如鴻俱登進士第(明一/統志)¶
　　按田如鼇人物志以為闢之第三子與一統志不¶
　　合¶
蔡居中字正中南康人好學不倦宣和間入太學政和¶
　中謁主文霍端友侍郎以其文擬冠多士同列有持¶
<pb:KR2k0045_WYG_093-5a>¶
　他卷曰波瀾老成當為第一即張綱也居中次之仕¶
　終宗正丞(林/志)¶
鍾鼎字文昭上猶人聞范文正義田事慕之偕姪日新¶
　置義莊建書院延師以訓鄉族子弟子三傑登紹興¶
　進士為化州司法叅軍歸值建城盡其家之磚石輸¶
　官有司以聞賜勅有哲夫成城保衛鄉里之褒(明一/統志)¶
盧汝舟字仲濟大庾人政和間以陸藻薦隸御史府廉¶
　約守正不事刻深紹興中地震上疏推本劉向京房¶
<pb:KR2k0045_WYG_093-5b>¶
　之學無慮數千言官至武翼大夫(同/上)¶
李諤字正臣南康人建炎進士性機警厯州縣所至有¶
　惠政嘗判吉州永豐盜起諤設法平之鄰境羣盜聞¶
　風皆畏憚數百里踪跡屏息累官至朝奉大夫(人物/志)¶
鄧富字孝積大庾人有智略屢平寇盜人呼之曰鄧江¶
　南紹興間以功累遷八州巡檢知昌化軍加授廣西¶
　路都鈐轄武略大夫(林/志)¶
何源字清卿大庾人通諸經分授其子長衢亨以春秋¶
<pb:KR2k0045_WYG_093-6a>¶
　登寶祐進士次光龍以禮記登咸淳進士門人莫如¶
　徳亦以易登淳祐進士父子師友淵源如此(同/上)¶
盧世亮字亮工上猶人光稠五世孫母歿廬墓有巨蛇¶
　來世亮恐其母驚異痛哭有頃雷震蛇死近墓一里¶
　出甘泉二虎徃來墓側若馴伏狀縣令陳廷傑書其¶
　事於石(安/志)¶
鍾作霖字民望上猶人紹興進士仕至通直郎為人以¶
　禮法自持隆興癸未幼子祐繼之皆有辭藻(林/志)¶
<pb:KR2k0045_WYG_093-6b>¶
莫士先字元亨大庾人專攻於學乾道辛夘舉鄉試調¶
　邕州户曹其子如徳淳祐甲辰進士(人物/志)¶
曽守約字惟魯大庾人慶元鄉薦慕濂洛開統於郡師¶
　事黄幹以居敬為本窮理為要充本軍學正文行著¶
　稱(同/上)¶
李賔字獻可大庾人師事張子韶行履端潔䆳於經學¶
　以特唱名任潯州推官㑹當國惡子韶賔遂致仕(府/志)¶
嚴寅字敬仲大庾人事親盡孝紹定進士厯太常博士¶
<pb:KR2k0045_WYG_093-7a>¶
　袐書省正字雝州觀察推官決疑獄生全甚衆(安/志)¶
張南金字文雋大庾人淳祐進士以善謀畫屢辟湖南¶
　廣東戎幕攝縣政治有聲奏為袐書郎知東莞縣(人/物)¶
　(志/)¶
謝泌上猶人淳祐間以薦授肇慶司理決獄明慎民謂¶
　不寃㑹茶寇起荆湘剽江西及嶺南泌獻䇿於制帥¶
　分兵掎角平之擢湖南提刑州鈐轄命下卒(同/上)¶
盧宗邁字紹先汝舟姪少隸御史府樞宻使汪澈臨邊¶
<pb:KR2k0045_WYG_093-7b>¶
　視師檄以自隨宗邁熟知險阻澈深嘉之厯館職文¶
　雅練達兩朝日厯成一嵗五遷官至武翼大夫晚年¶
　藏書萬卷(白/志)¶
鍾特立上猶人鼎之孫身長九尺五寸勇義過人寶祐¶
　戊午羣盜犯邑特立率數從者禦寇盜驚其狀貌之¶
　異敗走俘馘甚衆以功授星子尉(同/上)¶
曽和應字賢叔上猶人隱居梅嶺之隂清苦好吟八十¶
　不倦黄秋巖謂其得性情之正趙青山諸老多有品¶
<pb:KR2k0045_WYG_093-8a>¶
　題(同/上)¶
張季和上猶人咸淳間割股療父疾郡守趙孟藡美以¶
　詩時稱孝子又南康陽大明字和甫親喪廬墓感有¶
　靈異(安/志)¶
李梓發字材甫上猶人徳祐元年以世族舉為南安三¶
　縣巡檢元兵圍上猶梓發隨邑令李申㢲及邑中諸¶
　義士堅守不懈元兵死傷甚衆旋解去文天祥表梓¶
　發為團練使督府諮議收之幕下申㢲請梓發徃來¶
<pb:KR2k0045_WYG_093-8b>¶
　南贑圖戰守計祥興己夘元兵復至梓發與邑令城¶
　守益堅時天祥兵敗績行朝亡於崖山邑子黄桂紱¶
　為元卒所獲令齎榜入城招降且傅崖山之難梓發¶
　大怒戮桂紱無何城陷梓發與子姓四十七人皆自¶
　焚同時有唐仁黄賢張伯子劉淵子張南仲陽清叟¶
　及邑令李申㢲俱遇害(人物/志)¶
何時上猶人隠居博學元兵攻上猶時率僕從義勇與¶
　戰力不支被執強之降厲聲曰恨吾力不能殺汝肯¶
<pb:KR2k0045_WYG_093-9a>¶
　降乎元將怒去其舌遂遇害舉家死之(府/志)¶
　元¶
李昌元字有貞大庾人延祐七年被薦授韶州教授誨¶
　士得宜以學廩餘貲委學正陳仁傑李元孫道生徃¶
　廬陵造祭器樂器又延樂師叅校音律教韶弟子之¶
　明慧者每祀事人稱禮樂在庭云(人物/志)¶
何衢亨大庾人與弟光龍皆登宋進士至元十七年總¶
　管張榮聘權韶州教授誨迪頗勤引課業中選者編¶
<pb:KR2k0045_WYG_093-9b>¶
　為儒户免其徭役州人士皆欣戴之(安/志)¶
黄文傑字顯明上猶人大徳間授安逺教尋辭歸所著¶
　有大學中庸雙說文獻藁郡學志提舉滕玉霄序其¶
　文(林/志)¶
　明¶
黎翰翔字應文大庾人洪武四年舉賢良科授廣信永¶
　豐知縣厯信陽知州陞叅議未上卒從弟鳯翔字應¶
　瑞亦舉賢良科知獻縣(人物/志)¶
<pb:KR2k0045_WYG_093-10a>¶
呉谷賢字賔之大庾人洪武四年舉賢良科召對稱㫖¶
　授廣西僉事弟谷善字美之亦舉賢良仕終廣西栁¶
　州府知府(同/上)¶
賴子英上猶人洪武十六年貢生仕至湖廣叅政以廉¶
　慎勤敏稱(安/志)¶
李琦南康人洪武十八年貢生厯刑部員外郎陞淮安¶
　知府左遷營繕主事陞郎中質直廉正厯官四十餘¶
　年彞險一節(林/志)¶
<pb:KR2k0045_WYG_093-10b>¶
周鼎字子重大庾人洪武中貢入國子差督重慶租賦¶
　又督修溧陽圩岸陂塘皆著績授兵科給事中厯陞¶
　廣東按察司未上卒(人物/志)¶
　　按林志周鼎厯官湖廣按察司復左遷廣東市舶¶
　　提舉終化州同知與此不同¶
蔡原啓上猶人洪武中由嵗貢拜監察御史剛正有風¶
　裁(分省人/物考)¶
何雋大庾人洪武中以貢任貴州道御史先是雋任貴¶
<pb:KR2k0045_WYG_093-11a>¶
　州都司㫁事有政聲薦改是職風紀振肅(同/上)¶
劉芳字彌章大庾人洪武初辟舉任本府儒學教授誨¶
　士有方能詩文有集傳於世子公振亦辟舉(人物/志)¶
朱瑴字玉雙大庾人洪武貢生授於潛令考滿寓京師¶
　元宵賞燈賦詩應制授翰林院五經博士以奏對明¶
　切陞行人司副應求賢對䇿超陞河南叅議陞湖廣¶
　叅政河南右布政復改山東總率諸郡邑役夫數十¶
　萬採木楚蜀處置得宜民不勞而事集以老疾乞致¶
<pb:KR2k0045_WYG_093-11b>¶
　仕有詩集藏於家(林/志)¶
譚翼字南宿大庾人洪武進士授龍溪丞未之官彗星¶
　再見求直言翼疏論時政謫戍南寧久之稍内徙建¶
　文初陞龍溪知縣尋擢兵部郎中與同年黄子澄練¶
　子寧善金川之難同諸郎署赴火死妻鄒氏子仕謹¶
　俱自縊(人物/志)¶
蔡運南康人洪武嵗貢建文中厯官四川山東叅政清¶
　勁不諧於俗罷去知賔州有惠政靖難師起不屈死¶
<pb:KR2k0045_WYG_093-12a>¶
　之(同/上)¶
熊受孫字性初一名紀善洪武中舉賢良科剛介不撓¶
　任監察御史以言事謫戍都匀建文元年起知招逺¶
　縣靖難後受孫竊嘆胥吏覺之告訐逮死闔族五十¶
　餘人皆徙邊(同/上)¶
　　按以上三人皆建文忠臣林志或不載或諱其死¶
　　節事白志補¶
賴禮字周文南康人永樂初進士厯興寧沅江知縣所¶
<pb:KR2k0045_WYG_093-12b>¶
　至廉介不阿卒於仕(分省人/物考)¶
王時習字勉學南康人永樂鄉舉入太學修大典壬辰¶
　登進士擢御史巡按河南振肅風紀撫恤廣東發倉¶
　賑饑民還朝再命徃督陜西諸營卒於官(林/志)¶
劉永字克修大庾人永樂進士授刑部主事厯郎中以¶
　大學士楊榮薦陞荆州知府一郡稱治親藩所行多¶
　不法永疏聞於朝械繫詔獄幾遇害㑹朝審得釋復¶
　原官尋以憂去郡民數千人徒步京師懇留之特㫖¶
<pb:KR2k0045_WYG_093-13a>¶
　奪情起復前後厯十四年卒於任民立祠肖像祀之¶
　(分省人/物考)¶
　　按劉永宦蹟詳見劉介夫所撰劉太守傳中¶
蔣誠字性存大庾人永樂進士授㑹同知縣改巴縣廉¶
　慎公勤巴民歌之擢御史于謙薦有才望者陞行軍¶
　副使初任河南復調廣西後為石亨等所嫉致仕(人/物)¶
　(志/)¶
蔡彬南康人永樂進士任大竹令寛厚得民任滿當代¶
<pb:KR2k0045_WYG_093-13b>¶
　百姓詣闕乞留再任後以疾歸(林/志)¶
蔣銘字公紀大庾人宣徳進士授南京工部主事陞吏¶
　部郎中謙慎廉介時復行薦舉之例銘得雲南澂江¶
　府厯八年清介著聞㣲疾乞致仕(人物/志)¶
滕宗道大庾人宣徳間辟舉仕興寧知縣流寇至率民¶
　兵破之調新㑹黄蕭養亂叅政戴弁以宗道有謀略¶
　檄至郡城隨都督董興刻期平賊考績陞海州知州¶
　久之以知兵薦陞兵部貟外郎卒於官(同/上)¶
<pb:KR2k0045_WYG_093-14a>¶
蔡雲瀚初名蒲字九節大庾人宣徳進士初授工部主¶
　事謫判平樂後厯福建僉事謝事家居以文學著稱¶
　(林/志)¶
譚清字元潔大庾人父敏舉鄉試任州縣有循政清自¶
　幼端莊長矜行履天順中貢入監授南寧訓導由國¶
　子學錄陞荆府伴讀陳規諫不聴乞致仕後二年王¶
　果不道命總憲戴珊往體察得清所為箴銘詩記悉¶
　規諫語擬疏錄用以旣沒而罷(人物/志)¶
<pb:KR2k0045_WYG_093-14b>¶
張九逵字天衢大庾人𢎞治進士厯知掲陽休寧二縣¶
　擢南京禮科給事中端重方雅值内璫劉瑾誅疏瑾¶
　及賂瑾致大位者悉罷之除瑾所矯詔諸苛法擢湖¶
　廣叅議改廣西督軍征蠻冒瘴卒於任(分省人/物考)¶
劉節字介夫南安人𢎞治鄉試第一㑹試第六及廷對¶
　以敷陳剴切寘二甲授兵部主事逆瑾竊政謫尹宿¶
　松陞廣徳知州累官四川提學僉事福建浙江布政¶
　使擢副都御史巡撫山東總督江淮漕運疏漕政五¶
<pb:KR2k0045_WYG_093-15a>¶
　事次第行之嘗疏舉人才特薦泰州布衣王艮績最¶
　晉刑部侍郎星變疏乞致仕卒年八十輯有廣文選¶
　周詩遺軌春秋列傳兩漢七朝文藪聲律發䝉並行¶
　於世(同/上)¶
劉寅字彦亮大庾人正徳進士累官湖廣布政使弭楚¶
　藩英燿之難引年致仕壽九十餘卒長子自南以孝¶
　謹稱(人物/志)¶
譚瑋字徳武大庾諸生幼從父於東莞縣治父以南京¶
<pb:KR2k0045_WYG_093-15b>¶
　部郎言事里居瑋亦感憤為學文慕周秦書彷鍾王¶
　各極其至性至孝母劉宜人卒一慟幾絶三年不出¶
　苫次以哀毁致疾而卒(玉茗/堂集)¶
胡述上猶人好計議初為増廣生正徳末王文成征輋¶
　辟為贊畫賊平授冠帶及宸濠之變復召至軍前有¶
　賛助功格於例不得授世䕃(人物/志)¶
王溥霖南康人正徳末王文成征輋溥霖杖䇿謁見糾¶
　合族里願從軍者為數隊奮擊斬獲後狃勝不虞設¶
<pb:KR2k0045_WYG_093-16a>¶
　伏遂陷沒文成書扁以旌之(府/志)¶
劉昭文字汝簡南康人嘉靖進士授行人進刑部貟外¶
　郎年甫二十五遂絶意仕進從學於湛文簡鄒文莊¶
　之門與同志聚講旭山所著有求正集(人物/志)¶
王事聖字忠卿南康人嘉靖乙夘鄉薦任華陽知縣陞¶
　蘇州同知尋擢鎮江知府汪元洪等煽亂事聖討擒¶
　之調黎平府軍民不輯事聖以公誠臨之復上疏改¶
　鑄印文加軍民字邊境靖謐踰年致仕蘇州鎮江俱¶
<pb:KR2k0045_WYG_093-16b>¶
　祠之(同/上)¶
黄養䝉字存一南安人嘉靖進士授遂昌知縣前令為¶
　豪猾所誣養䝉廉其非辜白出之擢吏部徧厯諸司¶
　計吏之嵗日夕居曹中杜一切私謁旌别黜陟悉協¶
　輿論遷南太常少卿晉光祿卿尋陞南户部侍郎南¶
　安故無城戊午邑燬於寇力賛夏尹汝礪築城之議¶
　已而寇復至邑賴以完後令議濬萬石陂復慫慂之¶
　二事為邑百世利里人深徳之肖像立祠(分省人/物考)¶
<pb:KR2k0045_WYG_093-17a>¶
鄭溥南安人由進士為無錫令訪知其禮俗所由壊因¶
　示民以奢敗儉存戒禁明白自以裁減一身服御為¶
　率至其張具上官館遇過客俱酌豐約之中曰勞民¶
　以恱人非吾心也暇則與士大夫接歡卒莫敢撓以¶
　私秩滿陞南京户部主事揚州置分司𣙜舟有大小¶
　二闗舊皆征之溥徃司𣙜通小闗恣舟行而國計仍¶
　足後擢雲南知府丁憂家居卒年五十六(同/上)¶
黄天暘南安人由舉人知英徳剛正嚴明不畏權勢時¶
<pb:KR2k0045_WYG_093-17b>¶
　中官遣取英石暘却之曰此石何用徒勞民耳儻以¶
　為竒請詣九嶷觀之更竒特也堅持不與及去士民¶
　攀號以留者千計(廣東名/宦志)¶
孫希䕫字子樂大庾人天性篤摯事繼母備極孝道以¶
　鄉試第一厯知陽春唐縣勤敏於政興利革弊雪大¶
　辟寃獄九人均徭役甦徧困撫按屢薦將題擢科道¶
　以事忤中官遂致仕(府/志)¶
　　按安志孝義傳有南康蔡恢陽敷盛賴汝威大庾¶
<pb:KR2k0045_WYG_093-18a>¶
　　沈安劉忠學劉琥鍾憲上猶張瑶呉孟傳張朝臣¶
　　俱以孝稱附錄備考¶
傅慶貽字有積南安人由進士知畨禺縣公恕廉明催¶
　科不擾凡圖命誣盜匿訐諸奸俱絶有訴子不孝者¶
　察其貧無以養捐俸給之父子感泣丁艱去任行槖¶
　蕭然民為勒石以誌去思(廣東名/宦志)¶
黄華秀南安人由進士為韶州司理精明以輔其仁果¶
　㫁以行其恕雪殺姑之寃釋代兄之囚辨代塜之詭¶
<pb:KR2k0045_WYG_093-18b>¶
　韶人至今稱之擢南御史(同/上)¶
王三重字坦齋大庾人進士厯知龍門畨禺潮陽三縣¶
　所至以廉明著擢吏部主事忤魏璫去崇禎初起文¶
　選司疏陳銓司賄狥之弊上嘉之温體仁以戚屬托¶
　弗聴體仁怒或遂誣三重以贓私謫戌捜其邸囊止¶
　六金朝士憤然曰有如此贓吏耶體仁敗臺諫交白¶
　其寃特召用未行而卒前在龍門時有告人盜牛以¶
　皮置池中一捜得之三重曰此詐也皮在池中汝何¶
<pb:KR2k0045_WYG_093-19a>¶
　從知告者首服其發奸摘隱𩔖如此(同/上)¶
　國朝¶
朱國藩大庾人明崇禎貢通判湖州向有白糧民運每¶
　為積磊棍徒引户奄寺所侵勒累嵗逋負大為民害¶
　國藩剛㫁廉明勤心釐剔特疏詳陳其弊諸奸歛手¶
　舊累永除徵糧遇貧民虧額者勉為稱貸代輸鼎革¶
　時國藩從萬死一生中為民請命郡人感其徳歌曰¶
　苕之水清以漪翁與為殖殖耶而搰其泥弁之巒截¶
<pb:KR2k0045_WYG_093-19b>¶
　以㕒翁與為漸漸耶而枕其彞(浙江名/宦志)¶
劉如昌字天卿大庾人自幼失怙家貧事母盡孝嘗出¶
　行遇賊欲殺之如昌跪泣曰死弗敢避有寡母在此¶
　身若死將并擠於溝壑矣言訖大慟賊憐而釋之又¶
　山行遇虎虎不為害及母卒哀毁盡禮每雷雨輙詣¶
　墓側哀號至老不改年八十卒(白/志)¶
蔡希舜字仲韶上猶人八嵗能文長而博極羣書以明¶
　經授司理不仕隱居授徒郡邑能文者多出其門年¶
<pb:KR2k0045_WYG_093-20a>¶
　八十卒著有雲溪集行世長子志育以明經司訓永¶
　新攝永寧學事適寧邑遭寅夘之亂庠士多陷於賊¶
　事平志育殫力保全者數百人次志廉順治丁酉舉¶
　於鄉(同/上)¶
劉永慶字善符大庾人純慤真實以孝友稱尤勇於義¶
　與同邑易明宇善明宇病篤付託以妻子永慶曰是¶
　吾分也㣲子言吾將恝然耶值兵亂明宇家産蕩盡¶
　永慶贍其妻子為營㛰葬復分已産之半并童僕給¶
<pb:KR2k0045_WYG_093-20b>¶
　之其曲盡友道如此(同/上)¶
　¶
　¶
　¶
　¶
　¶
　¶
　江西通志卷九十三¶
