# -*- mode: mandoku-view; -*-
#+TITLE: 江西通志
#+DATE: 2015-08-24 22:41:38.913083
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷二
<pb:KR2k0045_WYG_002-1a>¶
欽定四庫全書¶
　江西通志卷二¶
　　沿革¶
聖皇撫馭統一寰輿薄海内外咸通象胥江西省會幸¶
　列中區稽古禹貢維揚一隅於周南國為楚為吳豫¶
　章立郡在漢之初唐宋元明建置紛如道路分𨽻軍¶
　府兼除州縣改設地一名殊由今遡昔具在成書作¶
　沿革志¶
<pb:KR2k0045_WYG_002-1b>¶
　　江西省¶
淮海惟揚州(尚書禹貢/)¶
東南曰揚州(周禮職方氏/)¶
魯昭公六年楚令尹子蕩率師伐吳師於豫章　十三¶
年楚師還自徐吳人敗諸豫章獲其五師　定公二年¶
楚囊瓦伐吳師於豫章　四年吳人舍舟於淮汭自豫¶
章與楚夾漢闔廬之弟夫槩王以其屬五千先擊子常¶
之卒楚師亂吳師大敗之(春秋左氏傳/)¶
<pb:KR2k0045_WYG_002-2a>¶
江水又東逕郢城南又東得豫章口(桑欽水經/)¶
　豫章之名舊矣在江左者有其地而非郡在江南者¶
　建郡而非春秋之時吳王闔閭七年魯定公之二年¶
　也楚囊瓦伐吳師於豫章冬十月克楚取居巢又二¶
　年吳將入郢其謀臣請因唐蔡而西冬十一月蔡侯¶
　吳子唐侯俱舍舟于淮汭自豫章與楚夾漢囊瓦濟¶
　漢而陳自小别而至大别吳逆撃敗之五戰而及郢¶
　嘗觀吳都具區今平江之吳縣也楚都郢今富水也¶
<pb:KR2k0045_WYG_002-2b>¶
　漢水自歸峽接流而為今漢陽軍蓋視吳為東九江¶
　自庾嶺兆源而洪州奠其南蓋視楚為西居巢今無¶
　為軍也闔閭之六年吳人見舟于豫章而潛師于巢¶
　以明豫章瀕楚而巢邇于吳故得而潛師也小别大¶
　别今鄂州之山漢水視之為東者也九年吳人舍淮¶
　汭而即豫章杜氏以為漢東江北地囊瓦方且濟漢¶
　而陳于小大之别則春秋之豫章為瀕楚在江夏之¶
　間審矣或者以七年之師因豫章以見舟則其地必¶
<pb:KR2k0045_WYG_002-3a>¶
　沿流之所而洪之為州蓋沿流者也九年舍舟而即¶
　豫章且堅杜氏之說因以漢東之地為平陸惟有沿¶
　流平陸之異故以見舟者江南豫章也殊不知吳視¶
　楚為西視江夏為少西而視洪則南矣見舟所以張¶
　軍容也安能逺託大江之南而不近趨少西之地然¶
　則江南之豫章決無預乎春秋之時明矣予江西人¶
　嘗考今之豫章非春秋之豫章然皆未得其定說已¶
　具於前矣最後予讀杜預孔頴逹注疏而後知予之¶
<pb:KR2k0045_WYG_002-3b>¶
　寡見也按左氏昭公十三年楚師還自徐吳人敗諸¶
　豫章獲其五帥杜預注曰定公二年楚人伐吳師於¶
　豫章吳人見舟于豫章而潛師于巢吳軍楚師于豫¶
　章又柏舉之役吳人舍舟于淮汭而自豫章與楚夾¶
　漢此皆當在江北淮水南蓋後徙在江南豫章又左¶
　氏傳定公四年蔡侯吳子唐侯伐楚舍舟于淮汭自¶
　豫章與楚夾漢杜預曰豫章漢東江北地名孔頴逹¶
　曰漢書地理志豫章郡名在江南此則在江北者土¶
<pb:KR2k0045_WYG_002-4a>¶
　地名云以上皆經傳與注疏所載予以杜孔注疏證¶
　江南之豫章無與於春秋之豫章審矣漢志雖曰髙¶
　帝置但年代闊逺文字殘闕無從考見所徙之年月¶
　耳按宋武帝討劉毅遣王鎮惡先襲至豫章口去江¶
　陵城二十里乃知春秋之豫章去江陵甚近與今洪¶
　州全不相干(能改齋/漫録)¶
春秋屬吳地(十道志/)¶
戰國屬楚(太平寰宇記/)¶
<pb:KR2k0045_WYG_002-4b>¶
周元王三年越滅吳(左氏傳/)¶
周顯王之四十六年楚威王興兵伐越大敗越殺王無¶
疆盡取故吳地(史記越世家注/)¶
　　按通鑑楚滅越在顯王三十五年與史記注互異¶
秦為九江郡(十道志/)¶
始皇二十三年王翦滅撃荆虜荆王負芻二十六年分¶
天下為三十六郡注九江郡其一也(史記秦始皇本紀/)¶
漢為豫章郡(十道志/)¶
<pb:KR2k0045_WYG_002-5a>¶
　雷次宗曰郡松陽門右有樟樹髙七丈五尺大二十¶
　五圍枝葉扶疎䕃庇數畝漢官儀謂豫章生庭中故¶
　髙帝取以名郡¶
髙帝五年頴隂侯灌嬰渡江定豫章郡(漢書/)¶
豫章郡領縣十八南昌廬陵彭澤鄱陽厯陵餘汁柴桑¶
艾新淦贑南城建成宜春海昬雩都鄡陽南埜安平(漢/書)¶
(地理/志)¶
莽曰九江(同上/)¶
<pb:KR2k0045_WYG_002-5b>¶
揚州刺史部豫章郡二十一城南昌建成新淦宜春廬¶
陵贑雩都南埜南城鄱陽厯陵餘汗鄡陽彭澤柴桑艾¶
海昬侯國平都侯國故安平石陽臨汝永元八年置建¶
昌永元十六年分海昬置(後漢書郡國志/)¶
新吳上蔡永修縣並中平年立豫章縣建安年立(後漢/書注)¶
興平元年孫䇿分立廬陵郡(同上/)¶
建安中孫權據吳析南昌地置富城鍾陵宜豐三縣十¶
五年别為鄱陽郡又割柴桑縣入武昌郡孫亮太平二¶
<pb:KR2k0045_WYG_002-6a>¶
年立臨川郡孫皓寳鼎二年立安成郡(輿地廣記/)¶
晉豫章郡統縣十六南昌海昬新淦建成望蔡永修建¶
昌吳平豫章彭澤艾康樂豐城新吳宜豐鍾陵　臨川¶
郡統縣十臨汝西豐南城東興南豐永城宜黄安浦西¶
寧新建　鄱陽郡統縣八廣晉鄱陽樂安餘汗鄡陽厯¶
陵葛陽晉興　廬陵郡統縣十西昌髙昌石陽巴邱南¶
野東昌遂興吉陽興平陽豐　南康郡太康三年置統¶
縣五贑雩都平固南康揭陽(晉書志/)¶
<pb:KR2k0045_WYG_002-6b>¶
惠帝元康元年有司奏荆揚二州疆土廣逺統理尤難¶
於是割揚州之豫章鄱陽廬陵臨川南康建安晉安荆¶
州之武昌桂陽安成合十郡因江水之名置江州永興¶
元年分廬江之尋陽武昌之柴桑二縣置尋陽郡屬江¶
州(同上/)¶
懷帝永嘉元年又以豫章之彭澤縣屬尋陽郡(同上/)¶
　雷次宗曰望氣者云豫章廣陵有天子氣故封愍懷¶
　太子為廣陵王領鎮軍以鎮豫章後永興中懐帝遂¶
<pb:KR2k0045_WYG_002-7a>¶
　以豫章王登天位¶
元帝渡江江州又置新蔡郡尋陽郡又置九江上甲二¶
縣尋又省九江縣入尋陽(晉書志/)¶
　歐陽忞曰應劭漢官儀云有豫章生於庭中故以名¶
　郡此木嘗中枯晉永嘉中一旦更茂其後元帝果興¶
　大業于江南故郭璞南郊賦云敝樟擢秀於祖邑以¶
　司馬宣王之祖嘗為豫章太守故也¶
五代齊江州鎮尋陽中流衿帶領尋陽郡豫章郡臨川¶
<pb:KR2k0045_WYG_002-7b>¶
郡廬陵郡鄱陽郡安成郡南康郡永明八年罷安逺縣¶
并䖍化(南齊書州郡志/)¶
隋開皇元年平陳置洪州緫管府改鄱陽為饒州罷南¶
康郡為䖍州大業三年復為郡改廬陵為吉州置江州¶
緫管大業三年罷為九江郡置袁州大業三年罷為宜¶
春郡改臨川為撫州大業三年復置郡(隋書志/)¶
唐初仍隋置洪州緫管府武德五年平林士𢎞仍改都¶
督府領洪吉䖍饒撫南平六州分豫章置鍾陵南昌二¶
<pb:KR2k0045_WYG_002-8a>¶
縣入豫章平蕭銑置袁州貞觀二年加洪饒撫吉䖍袁¶
江鄂等八州安撫使李大亮宣慰江南即建成縣置靖¶
州七年改靖州為米州又改為筠州尋廢屬洪州上元¶
元年江淮轉運使元載奏置信州(大平寰宇記/)¶
江南道蓋古揚州南境(新唐書/)¶
開元二十一年分江南道為江南東道江南西道置采¶
訪處置使改江西觀察使(新唐書地理志/)¶
江南西道觀察理所管州八洪州饒州䖍州吉州江州¶
<pb:KR2k0045_WYG_002-8b>¶
袁州信州撫州管縣三十八洪州管縣七南昌髙安新¶
吳豐城建昌武寧分寧　饒州管縣四鄱陽餘干樂平¶
浮梁　䖍州管縣七贑縣南康信豐大庾雩都䖍化安¶
逺　吉州管縣五廬陵安福永新太和新淦　江州管¶
縣三潯陽彭澤都昌　袁州管縣三宜春新喻萍鄉¶
信州管縣五上饒玉山弋陽永豐貴溪　撫州管縣四¶
臨川南城崇仁南豐(元和郡縣志/)¶
南唐洪州置鎮南軍顯德五年東都入於周以州建南¶
<pb:KR2k0045_WYG_002-9a>¶
都撫州置昭武軍以東南境别置建武軍䖍州置百勝¶
軍保大十年復置筠州(南唐書/)¶
宋置都督洪都豫章郡鎮南軍分江東西路建炎元年¶
以江寧府洪州並升帥府四年合江東西為江南路又¶
置鄂州路統鄂岳筠袁䖍吉州南安軍江西路統江洪¶
撫信州興國南康臨江建昌軍淳化元年置南安軍紹¶
興初復分東西以饒州信州撫州建昌軍為江南東路¶
以江州洪州筠州袁州䖍州吉州興國南康臨江南安¶
<pb:KR2k0045_WYG_002-9b>¶
軍為江南西路尋以撫州建昌軍還𨽻東路(宋史志/)¶
元至元十二年設行都元帥府及安撫司十四年改元¶
帥府為江西道置江西等處行中書省治隆興領十有¶
八路置提刑按察司改肅政亷訪司改隆興府為龍興¶
升富城縣為富州置寧州吉安路升吉水安福太和永¶
新俱為州瑞州路升新昌縣為新昌州袁州路升萍鄉¶
縣為萍鄉州改臨江軍為臨江路升新淦新喻為州改¶
南康軍為南康路升建昌縣為建昌州改建昌軍為建¶
<pb:KR2k0045_WYG_002-10a>¶
昌路贑州路升寧都會昌為州南安路升南豐縣為州¶
(元史/志)¶
明初壬寅陳友諒平仍襲元行中書省建行省于南昌¶
子城内洪武九年革中書省置承宣布政使司(嘉靖/林志)¶
置江西等處承宣布政使司領十三府置江西都指揮¶
使司領四衛十一守禦千户所置江西等處提刑按察¶
司並治南昌分為五道南昌府瑞州府屬南瑞道饒州¶
府南康府九江府屬九江道廣信府撫州府建昌府屬¶
<pb:KR2k0045_WYG_002-10b>¶
湖東道吉安府袁州府臨江府屬湖西道贑州府南安¶
府屬嶺北道(名勝志總叙/)¶
明初凡元升各州復改為縣領州一縣六十八至正德¶
間増設四縣饒州府萬年南康府安義撫州府東鄉南¶
安府崇義嘉靖間増設二縣廣信府興安臨江府峽江¶
隆慶間増設一縣贑州府定南萬厯間増設二縣贑州¶
府長寧建昌府瀘溪凡領縣七十七¶
皇清因之康熙二十一年裁各道惟分廵饒南九道贑¶
<pb:KR2k0045_WYG_002-11a>¶
南道領州縣如故(癸亥安志/)¶
雍正九年以督糧道領轄南昌撫州建昌三府為督糧¶
兼廵南撫建道驛鹽道領轄瑞州袁州臨江三府為驛¶
鹽兼廵瑞袁臨道饒南九道増轄廣信一府為分廵廣¶
饒南九道贑南道増轄吉安一府為分廵吉南贑道¶
　　按厯代各府沿革或為國或為郡或為部或為都¶
　　督府或為州或為軍或為路或合或分統屬不一¶
　　具詳各府縣沿革如左¶
<pb:KR2k0045_WYG_002-11b>¶
　　南昌府¶
春秋戰國屬楚秦屬九江郡漢髙帝改為淮南國分置¶
豫章郡(輿地廣記/)¶
豫章以木氏都(風俗記/)¶
景帝三年改為漢郡東漢復為豫章郡(南昌府志/)¶
豫章郡統縣十六(晉書志/)¶
宋齊以後並為豫章郡(太平寰宇記/)¶
平陳置洪州緫管府大業初廢復置郡(隋書志/)¶
<pb:KR2k0045_WYG_002-12a>¶
洪州因洪厓井為名(元和郡縣志/)¶
武德五年置洪都緫管府天寳元年改豫章郡(唐書志/)¶
唐天寳初改豫章郡後以避代宗諱只稱章郡(郡縣/釋名)¶
乾元元年復為洪州(唐書志/)¶
乾元二年置南昌軍元和六年廢(唐書注/)¶
建中四年陞江西道節度使咸通六年加號鎮南軍(名/勝)¶
(志/)¶
周顯德六年南唐中主以建康與敵境隔江豫章據上¶
<pb:KR2k0045_WYG_002-12b>¶
流秋七月升洪州為南昌建南都建隆二年至南都(馬/令)¶
(南唐/書)¶
太平興國元年分洪州屬江南西路隆興三年以孝宗¶
潛藩升為隆興府(宋史志/)¶
元改為隆興路又改龍興隸江西行中書省(元史志/)¶
明初改洪都府尋復為南昌府(續文獻通考/)¶
初領縣八南昌新建豐城進賢奉新靖安武寧寧縣𢎞¶
治十六年升寧縣復為寧州(嘉靖通志/)¶
<pb:KR2k0045_WYG_002-13a>¶
皇清因之領州一縣七(安志/)¶
　　南昌縣¶
漢置附郭(寰宇通志/)¶
莽曰宜善(漢書/)¶
東漢復舊縣名建安中析置富城鍾陵宜豐縣晉省入¶
陳永定三年復析置西昌縣(南昌府志/)¶
隋平陳改為豫章縣(元和郡縣志/)¶
武德五年析置鍾陵縣又置南昌縣以南昌置孫州八¶
<pb:KR2k0045_WYG_002-13b>¶
年州廢省南昌鍾陵(唐書注/)¶
寳應元年避代宗諱改豫章曰鍾陵貞元中又改曰南¶
昌(輿地廣記/)¶
宋元明仍舊¶
皇清因之編户四百四十九里(安志/)¶
　　新建縣¶
宋太平興國六年析南昌縣置與南昌分治郭下(輿地/廣記)¶
本漢南昌縣地晉分置宜豐縣陳又分置西昌後俱省¶
<pb:KR2k0045_WYG_002-14a>¶
宋太平興國六年割南昌之水西一十四鄉置今縣(名/勝)¶
(志/)¶
本南昌縣西境取南昌舊地而新建之也(郡縣釋名/)¶
元明仍舊¶
皇清因之編户一百十里(安志/)¶
　　豐城縣¶
本漢豫章郡南昌縣地三國分置富城縣(郡縣釋名/)¶
晉太康元年改名豐城雷煥得龍淵太阿于此(輿地/廣記)¶
<pb:KR2k0045_WYG_002-14b>¶
隋開皇九年併豐城入廣豐縣初隸撫州後屬洪州(太/平)¶
(寰宇/記)¶
仁夀二年避煬帝諱復豐城(名勝志/)¶
唐天祐中朱全忠以父名城改豐城為吳臯後唐同光¶
元年復改吳臯為豐城(南吕府志/)¶
元至元二十三年升豐城為富州隸龍興路(元史志/)¶
明洪武二年復改為縣(豐城縣志/)¶
皇清因之編户三百五十四里(安志/)¶
<pb:KR2k0045_WYG_002-15a>¶
　　進賢縣¶
本漢南昌縣東境晉立鍾陵縣廢唐復析置鍾陵縣尋¶
改為進賢縣(寰宇通志/)¶
崇寧三年分南昌四鄉新建二郷合本鎮改為縣仍曰¶
進賢(宋朝㑹要/)¶
或曰省城有進賢門相傳澹臺滅明南游從此而進即¶
進賢義或曰縣東有棲賢山(郡縣釋名/)¶
元明仍舊¶
<pb:KR2k0045_WYG_002-15b>¶
皇清因之編户一百九十八里(安志/)¶
　　奉新縣¶
漢髙帝平定海内分徙江東大族置之他郡於是遷塗¶
山氏於此號曰新吳以舊隸楚今新屬吳也(名勝志/)¶
新吳縣靈帝中平年立(後漢書注/)¶
隋開皇九年省入建昌(元和郡縣志/)¶
唐髙宗永淳二年復置新吳縣偽唐割據江南改名奉¶
新(太平寰宇記/)¶
<pb:KR2k0045_WYG_002-16a>¶
宋元明仍舊¶
皇清因之編户一百五十一里(安志/)¶
　　靖安縣¶
本建昌縣地唐廣明之後草寇侵掠本州以靖安孝悌¶
两鄉去州稍逺乃於此置鎮至偽吳乾貞二年升為塲¶
唐昇元中改為縣仍析建昌奉新武寧三縣地以益焉¶
(太平寰/宇記)¶
靖安里名因里名鄉因鄉名鎮因鎮名塲因塲名縣(郡/縣)¶
<pb:KR2k0045_WYG_002-16b>¶
(釋/名)¶
元明仍舊¶
皇清因之編户二十里(安志/)¶
　　武寧縣¶
古西安縣也後漢建安中分海昬縣立西安縣至晉太¶
康元年改為豫寧王僧綽封豫寧侯即此縣陳立豫寧¶
郡(太平寰宇記/)¶
隋廢郡以豫寧併入建昌隸洪州唐長安四年分建昌¶
<pb:KR2k0045_WYG_002-17a>¶
置武寧景雲初改豫寧寳應元年避代宗諱復為武寧¶
(名勝/志)¶
宋屬隆興府(𢎞治縣志/)¶
至元二十三年置寧州縣為倚郭大德八年於分寧縣¶
置寧州武寧直隸本路(元史志/)¶
明仍其舊¶
皇清因之編户五十一里(安志/)¶
　　寧州¶
<pb:KR2k0045_WYG_002-17b>¶
豫章郡領艾縣注云莽曰治翰(漢書地里志/)¶
漢艾縣豫章郡所領晉分置永修縣以修水為名隋省¶
入建昌唐析建昌置武寧縣貞元中又分武寧置分寧¶
縣(名勝志/)¶
以縣分自武寧故名分寧古艾地也(宋郡縣志/)¶
隆興分寧縣北有艾城春秋吳公子慶忌居之(郡縣/釋名)¶
至元二十三年於武寧縣置寧州領武寧分寧二縣大¶
德八年割武寧直隸本路徙州治於分寧(元史志/)¶
<pb:KR2k0045_WYG_002-18a>¶
洪武初改寧州為寧縣𢎞治十六年從廵撫林俊請復¶
改為寧州(嘉靖林志/)¶
皇清因之編户八十六里(安志/)¶
　　瑞州府¶
春秋屬吳戰國屬楚秦屬九江郡(寰宇通志/)¶
今州城即漢之建成縣屬豫章郡(大平寰宇記/)¶
莽曰多聚(漢書/)¶
漢中平中析建成置上蔡縣徙汝南上蔡人居之晉太¶
<pb:KR2k0045_WYG_002-18b>¶
康元年以上蔡人思歸改名望蔡由漢迄隋析合廢置¶
不同皆屬豫章郡(瑞州府志/)¶
武德五年改為髙安仍置靖州統髙安望蔡宜豐陽樂¶
華陽五縣七年改靖州為米州其年又改為筠州八年¶
廢筠州省華陽望蔡二縣以髙安屬洪州(唐書志/)¶
　　按豫章書及府志云請改建成為髙安則安撫使¶
　　李大亮也奏改米州為筠州則江南道都督鮑安¶
　　仁也奏廢筠州省縣入髙安屬洪州則安撫使韋¶
<pb:KR2k0045_WYG_002-19a>¶
　　繼武也¶
唐末其地屬淮南(瑞州府志/)¶
保大十年春正月分洪州髙安縣置筠州割萬載清江¶
上髙屬焉(馬令南唐書/)¶
自唐以前地理與洪州同(輿地廣記/)¶
開寳八年割萬載縣隸袁州(瑞州府志/)¶
紹興十三年改髙安郡寳慶元年避理宗諱改今名(宋/史)¶
(志/)¶
<pb:KR2k0045_WYG_002-19b>¶
郡治碧落堂後産瑞芝一本太守沈謚作頌表奏于朝¶
詔改為瑞州因號瑞陽(瑞州府志/)¶
元至元十四年升瑞州路(元史志/)¶
明改為瑞州府領縣三(嘉靖林志/)¶
皇清因之(安志/)¶
　　髙安縣¶
漢髙帝六年置隸豫章以其創建城邑故曰建城後漢¶
靈帝析建城置上蔡縣(雷次宗豫章記/)¶
<pb:KR2k0045_WYG_002-20a>¶
孫吳増置陽樂宜豐二縣晉武帝太康元年改為望蔡¶
又改陽樂曰康樂隋開皇中廢望蔡康樂宜豐三縣入¶
建城(太平寰宇記/)¶
武德五年改為髙安仍于縣置靖州八年廢州復為縣¶
(元和郡/縣志)¶
南唐保大十年分髙安置上髙(瑞州府志/)¶
形地似髙而實安故名(郡縣釋名/)¶
宋元明仍舊¶
<pb:KR2k0045_WYG_002-20b>¶
皇清因之編户二百九十里(安志/)¶
　　上髙縣¶
本髙安之上髙鎮以地形髙上得名(太平寰宇記/)¶
靈帝時分建成置上蔡縣晉改為望蔡唐武德中併入¶
髙安僖宗朝鍾傅始建上髙鎮於此(顧野王輿地志/)¶
五代時置屬洪州南唐來屬筠州(輿地廣記/)¶
南唐保大置縣因鎮名也(郡縣釋名/)¶
宋太平興國七年割宣風義鈞二鄉之半屬新昌縣(上/髙)¶
<pb:KR2k0045_WYG_002-21a>¶
(縣/志)¶
元明仍舊¶
皇清因之編户一百六十七里(安志/)¶
　　新昌縣¶
本漢建成縣地吳析置宜豐縣隋省入建成縣(豫章書/)¶
唐武德五年復置(輿地廣記/)¶
南唐以宜豐舊地為鹽歩鎮宋以地廣勢嶮又於宜豐¶
故城置新昌縣(豫章書/)¶
<pb:KR2k0045_WYG_002-21b>¶
太平興國六年析髙安地置新昌縣(宋史志/)¶
割髙安上髙等地而新建縣故曰新昌(郡縣釋名/)¶
元貞元年升新昌縣為州(元史志/)¶
明仍以州為縣¶
皇清因之編户一百二十三里(安志/)¶
　　袁州府¶
春秋屬吳楚之國秦為九江郡亦曰南楚(宋韓綜袁/州郡㕔記)¶
漢為豫章郡之宜春縣(太平御覽/)¶
<pb:KR2k0045_WYG_002-22a>¶
莽曰修曉(漢書/)¶
吳屬安成郡晉宋齊梁陳因之(輿地廣記/)¶
晉太康元年平吳改宜春為宜陽避太后諱仍屬安成¶
郡(太平寰宇記/)¶
平陳置袁州(隋書志/)¶
宜春舊曰宜陽開皇十一年廢吳平縣入十八年改名¶
焉大業初置郡(同上/)¶
武德四年平蕭銑置袁州天寳元年改為宜春郡乾元¶
<pb:KR2k0045_WYG_002-22b>¶
元年復為袁州(唐書/)¶
開寳八年曹彬平江南得州十九袁居其一是年割筠¶
州萬載來屬雍熙元年析宜春縣立分宜縣淳化三年¶
割新喻縣屬臨江軍(袁州府志/)¶
至元十四年改緫管府領縣四設録事司隸湖南行省¶
十九年升袁州路隸江西行省(元史志/)¶
明以袁州路為袁州府領縣四(嘉靖通志/)¶
皇清因之(安志/)¶
<pb:KR2k0045_WYG_002-23a>¶
　　宜春縣¶
本漢舊縣也屬豫章髙帝六年灌嬰于此築城置宜春¶
縣(太平寰宇記/)¶
武帝封長沙定王子為宜春侯(漢書/)¶
　　按西漢縣名宜春者二一屬汝南郡一屬豫章郡¶
　　後漢時屬汝南加北宜春以别之¶
吳寳鼎二年以宜春屬安成郡晉太康元年以太后諱¶
改為宜陽縣隋開皇十八年改宜陽為宜春大業三年¶
<pb:KR2k0045_WYG_002-23b>¶
罷袁州為宜春郡(太平寰宇記/)¶
縣側有煖泉隨地湧出夏冷冬煖瑩媚如春飲之宜人¶
故以名縣(名勝志/)¶
唐以後俱仍舊明因之(嘉靖通志/)¶
皇清因之編户一百五十里(安志/)¶
　　分宜縣¶
本宜春縣地(輿地廣記/)¶
雍熙元年置分宜縣(府志/)¶
<pb:KR2k0045_WYG_002-24a>¶
析宜春縣之神龍招賢等十鄉置分宜縣以便民欲當¶
宜春新喻兩縣界之中也(太平寰宇記/)¶
分宜縣以其地分自宜春也(郡縣釋名/)¶
元明仍舊¶
皇清因之編户一百八十里(安志/)¶
　　萍鄉縣¶
吳置屬安成郡晉以後因之隋屬宜春郡唐因之(輿地/廣記)¶
相傳楚昭王渡江獲萍實於是邑故孫吳立縣取以為¶
<pb:KR2k0045_WYG_002-24b>¶
名本漢宜春縣地(名勝志/)¶
地理志以萍為苹(郡縣釋名/)¶
元貞元年升萍鄉州(元史志/)¶
洪武已酉改州仍為縣(嘉靖林志/)¶
皇清因之編户一百三十里(安志/)¶
　　萬載縣¶
本陽樂縣地吳黄武中置晉太康元年改為康樂屬豫¶
章郡宋因之唐武德五年復置陽樂縣屬靖州八年州¶
<pb:KR2k0045_WYG_002-25a>¶
廢省入髙安(輿地廣記/)¶
楊吳順義元年分髙安四鄉置萬載塲因其鄉以名其¶
地南唐保大十年升髙安縣為筠州遂升萬載塲為縣¶
以屬焉今割隸袁州(太平寰宇記/)¶
開寳末自筠州來屬宣和三年改名建成紹興元年復¶
今名(宋史志/)¶
　　按宋徐昇萬載修縣記云萬載本髙安故地初宜¶
　　塲隸于洪偽吳順義元年也復為縣隸於筠南唐¶
<pb:KR2k0045_WYG_002-25b>¶
　　保大十年也皇朝下江南遂割屬袁州則開寳八¶
　　年也宣和初改曰建城而復舊名則紹興元年詔¶
　　也¶
元因之明設縣治仍稱萬載(嘉靖林志/)¶
皇清因之編户一百四里(安志/)¶
　　臨江府¶
戰國屬楚秦屬九江郡(寰宇通志/)¶
漢志豫章郡十八縣新淦建成在焉三國志吳置安成¶
<pb:KR2k0045_WYG_002-26a>¶
郡新喻隸焉今新淦新喻不改而建成至唐改為髙安¶
即今之吉安也(名勝志/)¶
隋開皇九年改屬洪州新淦并入廬陵郡新喻廢入吳¶
平屬豫章十八年置袁州新喻屬袁州(臨江府志/)¶
唐武德五年改建成為髙安置靖州七年又改筠州八¶
年廢隸洪州新淦屬吉州新喻仍屬袁州(同上/)¶
淳化三年以筠州之清江建臨江軍(宋史志/)¶
至元十三年隸江西行省都元帥府十四年改臨江路¶
<pb:KR2k0045_WYG_002-26b>¶
緫管府元貞元年新淦新喻二縣升為州(元史志/)¶
洪武元年改臨江路為臨江府領縣三(嘉靖通志/)¶
嘉靖五年析新淦之南置峽江縣即古石陽巴邱地領¶
縣四(臨江府志/)¶
皇清因之(安志/)¶
　　清江縣¶
本漢建成縣地(郡縣釋名/)¶
昇元元年陞吉州蕭灘鎮為清江縣不隸州(唐餘紀傳/)¶
<pb:KR2k0045_WYG_002-27a>¶
五代時置屬洪州南唐屬筠州宋置臨江軍於此(輿地/廣記)¶
至元十四年升軍為路而縣為倚郭(元史志/)¶
明仍其舊¶
皇清因之編户二百五十三里(安志/)¶
　　新淦縣¶
本漢舊縣豫章南部都尉所居縣有淦水因以為名(元/和)¶
(郡縣/志)¶
莽曰偶亭(漢書/)¶
<pb:KR2k0045_WYG_002-27b>¶
晉為新淦厯代不改陳屬巴山郡隋開皇十年廢以縣¶
屬吉州(太平寰宇記/)¶
唐為䖍吉五州廵撫使治所五代時楊吳為都制置治¶
所宋初屬吉州(豫章書/)¶
淳化三年自吉州來隸(宋史志/)¶
元貞元年升為新淦州(元史志/)¶
明洪武二年新淦州復為縣嘉靖五年析新淦地置峽¶
江縣(新淦縣志/)¶
<pb:KR2k0045_WYG_002-28a>¶
皇清因之編户二百二十七里(安志/)¶
　　新喻縣¶
本漢宜春縣地屬豫章郡吳孫皓分宜春立新喻縣屬¶
安成郡(太平寰宇記/)¶
晉宋屬安成郡隋屬宜春郡唐屬袁州(輿地廣記/)¶
采渝水為名唐志本作渝天寳後相承為喻(名勝志/)¶
南唐昇元中置清江縣割新喻建安鄉入焉(新喻縣志/)¶
淳化五年自袁州來隸(宋史志/)¶
<pb:KR2k0045_WYG_002-28b>¶
元貞元年升為新喻州(元史志/)¶
明洪武二年復為縣¶
皇清因之編户二百六十七里(安志/)¶
　　峽江縣¶
本新淦縣地漢永元中分置石陽縣吳分置巴邱縣俱¶
屬豫章至隋皆省入新淦明置峽江鎮廵簡司於巴邱¶
故城嘉靖五年以盗賊出沒知府錢琦建議立縣(名勝/志)¶
　　按費宏峽江縣記云臨江所領縣惟新淦最大環¶
<pb:KR2k0045_WYG_002-29a>¶
　　其境數百里蓋兼古巴邱石陽二廢邑之地而有¶
　　之自成化改元以來往往以分地設縣為請中更¶
　　多故寢而弗行及嘉靖甲申廵撫御史秦鉞陶儼¶
　　以前議申請於朝得允賜名峽江¶
皇清因之編户一百七十六里(安志/)¶
　　吉安府¶
春秋時百越地漢屬豫章郡(輿地廣記/)¶
靈帝末揚州刺史劉遵上書請置廬陵鄱陽二郡獻帝¶
<pb:KR2k0045_WYG_002-29b>¶
初平二年始立郡(雷次宗豫章記/)¶
吳分豫章之新喻宜春廬陵之平都永新長沙之安成¶
萍鄉六縣為安成郡(太平寰宇記/)¶
晉太康中移郡於石陽今舊州東北故城是也(元和郡/縣志)¶
平陳置吉州大業初復置廬陵郡(隋書志/)¶
武德五年置吉州領廬陵新淦二縣七年廢頴州以安¶
福縣來屬八年廢南平州以太和縣來屬天寳元年改¶
為廬陵郡乾元元年復為吉州(唐書/)¶
<pb:KR2k0045_WYG_002-30a>¶
南唐割據州仍舊名(寰宇通志/)¶
宋置吉州軍屬江南西道(吉安府志/)¶
至元十四年陞吉州路緫管府置錄事司領一司八縣¶
元貞元年吉水安福太和永新四縣陞為州改吉州為¶
吉安路(元史志/)¶
洪武元年改路為吉安府仍以安福吉水太和永新為¶
縣領縣九(嘉靖通志/)¶
皇清因之(安志/)¶
<pb:KR2k0045_WYG_002-30b>¶
　　廬陵縣¶
附郭本漢舊縣屬豫章郡(郡縣釋名/)¶
莽曰桓亭(漢書/)¶
吳孫策改為石陽縣分置廬陵郡晉宋因之後復改石¶
陽為廬陵縣(輿地廣記/)¶
大業三年又改為廬陵郡唐武德五年江左平改置吉¶
州領廬陵縣(太平寰宇記/)¶
永淳元年移於今所(唐書志/)¶
<pb:KR2k0045_WYG_002-31a>¶
　　按廬陵在秦西漢當從邑在東漢三國後當從郡¶
　　自唐永淳徙吉州治於今所而廬陵之名始專屬¶
　　邑¶
南唐保大八年割廬陵水東十一鄉置吉水縣(廬陵/縣志)¶
宋元明仍舊¶
皇清因之編户六百里(安志/)¶
　　㤗和縣¶
漢為廬陵縣地屬豫章郡(太平寰宇記/)¶
<pb:KR2k0045_WYG_002-31b>¶
吳置東昌西昌二縣晉宋皆屬廬陵郡(輿地廣記/)¶
平陳置西昌十一年省東昌入更名太和(隋書/)¶
武德五年置南平州領太和永新廣興東昌四縣八年¶
廢南平州以永新等三縣併太和(唐書/)¶
南唐保大元年析縣四鄉入龍泉塲尋升為縣宋熙寧¶
四年析縣誠信鄉六堡置萬安縣(泰和縣志/)¶
元貞元年升太和州(元史志/)¶
縣自漢時得名廬陵繼升廬陵為郡而改縣為太和以¶
<pb:KR2k0045_WYG_002-32a>¶
其地産嘉禾故也(明蕭執洪武志序/)¶
洪武中復為縣改太為泰(嘉靖通志/)¶
皇清因之編户二百四十二里(安志/)¶
　　吉水縣¶
本吉陽縣地吳置晉宋屬廬陵郡(輿地廣記/)¶
隋開皇十年廢吉陽縣入廬陵縣(太平寰宇記/)¶
南唐保大間割廬陵十一鄉置吉水縣宋因之(寰宇/通志)¶
宋至和元年割縣五鄉置永豐縣紹興二十一年復割¶
<pb:KR2k0045_WYG_002-32b>¶
遷鶯鄉以益永豐(吉水縣志/)¶
贑水下流與永豐江水合曲折於灘洲間狀若吉字吉¶
安吉水皆由此名也(郡縣釋名/)¶
元貞元年陞吉水州(元史志/)¶
明復為縣(嘉靖通志/)¶
皇清因之編户四百三十一里(安志/)¶
　　永豐縣¶
本漢廬陵地吳即其地立陽城縣晉太康元年改曰陽¶
<pb:KR2k0045_WYG_002-33a>¶
豐隋并入廬陵(名勝志/)¶
至和元年十月詔以吉州吉水五鄉為永豐縣以昔之¶
報恩鎮為之治所(段縫新建永豐縣記/)¶
宋紹興十八年置樂安縣於撫州乃割縣之雲蓋鄉以¶
屬之(永豐縣志/)¶
元明仍舊¶
皇清因之編户三百二十九里(安志/)¶
　　安福縣¶
<pb:KR2k0045_WYG_002-33b>¶
本漢安平安成二縣地安平屬豫章郡安成屬長沙國¶
(名勝/志)¶
安平侯國莽曰安寧安成莽曰思成(漢書注/)¶
漢永元中改安平縣為平都縣吳寳鼎二年置安成郡¶
而縣屬焉(太平寰宇記/)¶
晉改縣曰安復宋齊梁陳因之(輿地廣記/)¶
舊置安成郡平陳郡廢縣改曰安成十八年又曰安復¶
(隋書/志)¶
<pb:KR2k0045_WYG_002-34a>¶
武德中改為安福縣(元和郡縣志/)¶
元貞元年升安福州(元史志/)¶
洪武二年復改為縣(安福縣志/)¶
皇清因之編户二百三十六里(安志/)¶
　　龍泉縣¶
漢廬陵縣地吳立為新興縣晉曰遂興隋并入太和(寰/宇)¶
(通/志)¶
本吉州太和縣龍泉鄉什善鎮地南唐保大元年析置¶
<pb:KR2k0045_WYG_002-34b>¶
龍泉塲以鄉為名宋顯德七年升為縣(太平寰宇記/)¶
宋熙寧四年割縣之萬安鎮置萬安縣(龍泉縣志/)¶
邑有龍泉江故宋又名泉江縣(郡縣釋名/)¶
紹興初復曰龍泉元明仍舊¶
皇清因之編户六十三里(安志/)¶
　　萬安縣¶
本孫吳新興縣地晉為遂興縣地隋省入太和(寰宇/通志)¶
楊吳時置萬安鎮(名勝志/)¶
<pb:KR2k0045_WYG_002-35a>¶
熙寧四年以龍泉塲萬安鎮置萬安縣(宋史志/)¶
吉州萬安古遂興之地南唐始立鎮闢地向南得石符¶
一帙有漢八分書云地界兩川神秀所蟠更為都邑萬¶
民以安遂白帥府乗其字義為萬安焉(胡銓萬安/縣㕔壁記)¶
元明仍舊¶
皇清因之編户六十六里(安志/)¶
　　永新縣¶
本漢廬陵縣地吳歸命侯所置屬安成郡隋開皇中廢¶
<pb:KR2k0045_WYG_002-35b>¶
(元和郡/縣志)¶
唐武德五年析太和之地置南平州復立永新縣以隸¶
焉八年州廢入太和顯慶四年永新民以太和道路阻¶
逺請列置縣於禾水東南即今理也(太平寰宇記/)¶
宋仍唐故元祐七年割太和髙行鄉三堡地來屬(永新/縣志)¶
元貞元年升永新州至順間分永新州立永寧縣(元史/志)¶
洪武二年改永新州仍為縣(嘉靖通志/)¶
皇清因之編户一百八十四里(安志/)¶
<pb:KR2k0045_WYG_002-36a>¶
　　永寧縣¶
本永新州之勝業鄉元至順初守土官以鄉去州城道¶
險而遥民罷征役乞别置縣從之(名勝志/)¶
永寧縣長寧之義也(郡縣釋名/)¶
明仍其舊¶
皇清因之編户四十二里(安志/)¶
　　撫州府¶
春秋百越之地戰國屬楚秦屬九江郡(輿地廣記/)¶
<pb:KR2k0045_WYG_002-36b>¶
漢立南昌縣後漢分南昌立臨汝縣吳太平二年分豫¶
章之臨汝南城縣立臨川郡即今州也(十道志/)¶
平陳置撫州大業三年復置郡(隋書志/)¶
時緫管楊武通奉使安撫即以撫為州名(太平寰宇記/)¶
武德五年平林士𢎞置撫州領臨川南城邵武宜黄崇¶
仁永城東興將樂縣七年省東興永城將樂三縣以邵¶
武隸建州八年省宜黄縣天寳元年改臨川郡乾元元¶
年復為撫州(唐書/)¶
<pb:KR2k0045_WYG_002-37a>¶
五代時楊吳置昭武軍節度宋仍為撫州隸江西路(豫/章)¶
(書/)¶
建炎四年隸江南路紹興四年復來隸(宋史志/)¶
至元十四年升撫州路總管府(元史志/)¶
明初改為撫州府領縣五正德八年東鄉盗平奏割臨¶
川進賢等五縣地建東鄉縣領縣六¶
皇清因之(安志/)¶
　　臨川縣¶
<pb:KR2k0045_WYG_002-37b>¶
附郭本漢豫章郡南城縣地(寰宇通志/)¶
臨汝永元八年置(後漢書郡國志/)¶
吳太平二年以臨汝縣為郡於郡南更置西平縣晉改¶
為西豐縣梁大通二年分臨川北境置定川縣隋開皇¶
九年并西豐定川二縣入臨川縣(太平寰宇記/)¶
以臨水汝水為名梁置定川縣即臨水也(名勝志/)¶
晉以後並因之隋置撫州改臨汝為臨川縣唐因之(輿/地)¶
(廣/記)¶
<pb:KR2k0045_WYG_002-38a>¶
宋元明仍舊¶
皇清因之編户六百二十五里(安志/)¶
　　崇仁縣¶
本後漢臨汝縣地吳太平二年分臨汝為新建縣屬巴¶
山郡梁大同二年分巴山郡之新建西寧二縣立臨川¶
郡(太平寰宇記/)¶
梁置巴山郡領七縣平陳郡縣並廢置崇仁縣(隋書/志注)¶
開皇九年改臨川郡為撫州崇仁縣隸焉又廢宜黄安¶
<pb:KR2k0045_WYG_002-38b>¶
浦二縣合入崇仁縣唐貞觀八年以巴山縣偏僻并入¶
崇仁即今理(大平寰宇記/)¶
紹興中割頴秀惠安二鄉隸崇仁而豐安屬崇仁即今¶
之西館市(吳康齋豐安程氏族譜序/)¶
縣有崇仁鄉因鄉名也(郡縣釋名/)¶
元明仍舊¶
皇清因之編户二百五十五里(安志/)¶
　　金谿縣¶
<pb:KR2k0045_WYG_002-39a>¶
本臨川縣上幕鎮其山崗出銀礦唐朝常為銀監至周¶
顯德五年析臨川近鎮一鄉并取饒州餘干白馬一鄉¶
立金谿塲復置爐以烹銀礦(太平寰宇記/)¶
開寳五年陞金谿塲為縣(宋史志/)¶
金谿縣因金谿塲名也唐時有銀礦發其地作場以冶¶
之曰金谿塲寳厯乙巳銀絶而冶廢宋開寳初始置縣¶
(元虞集/道園集)¶
縣有金谿水在上幕嶺東水色如金縣因以名(郡縣/釋名)¶
<pb:KR2k0045_WYG_002-39b>¶
　　按金谿改塲為縣舊志及通考皆云淳化五年宋¶
　　史則載開寳五年虞集二孝女贊亦曰宋開寳初¶
　　始置縣斷以史為據¶
元明仍舊¶
皇清因之編户二百一里(安志/)¶
　　宜黄縣¶
本臨川縣地梁大同二年置巴山郡因立宜黄縣於宜¶
黄水側以水為縣名隋開皇九年廢并入崇仁(太平寰/宇記)¶
<pb:KR2k0045_WYG_002-40a>¶
武德五年析置宜黄縣八年省(唐書志/)¶
開寳八年以宜黄場復置(輿地廣記/)¶
南唐後以崇仁之仙桂崇賢待賢三鄉立宜黄場(名勝/志)¶
縣治舊為黄填鎮宋以前分隸不一(明譚綸宜黄城記/)¶
宜黄亦名宜川(明王英棠隂八景詩序/)¶
元明仍舊¶
皇清因之編户七十二里(安志/)¶
　　樂安縣¶
<pb:KR2k0045_WYG_002-40b>¶
宋會要云樂安縣紹興十九年江西諸司奏以崇仁疆¶
土闊逺山嶺重複盗賊出没不時請析本縣及永豐二¶
縣間地剏置從之(名勝志/)¶
縣有樂安鄉故名(郡縣釋名/)¶
元明仍舊¶
皇清因之編户二百三十二里(安志/)¶
　　東鄉縣¶
本臨川進賢餘干安仁之逺鄙正德八年始置縣以地¶
<pb:KR2k0045_WYG_002-41a>¶
居府之東偏故名(名勝志/)¶
東鄉者臨川之東鄉也(明田汝耔建東鄉學記/)¶
𢎞治末年東鄉民趙顯詣闕陳建縣之宜疏入下有司¶
議廵撫林俊以憂去不果建盗日益熾至正德八年緫¶
制陳金兵道胡世寧平姚源華林賊乃取孝岡地城之¶
為東鄉縣隸撫州(東鄉縣志/)¶
皇清因之編户六十四里(安志/)¶
　¶
<pb:KR2k0045_WYG_002-41b>¶
　¶
　¶
　¶
　¶
　¶
　¶
　¶
　江西通志卷二¶
