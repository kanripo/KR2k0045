# -*- mode: mandoku-view; -*-
#+TITLE: 江西通志
#+DATE: 2015-08-24 22:41:43.706465
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷一百五十五
<pb:KR2k0045_WYG_155-1a>¶
欽定四庫全書卷¶
　江西通志卷一百五十五¶
　　藝文(詩九/)¶
　　七言律¶
　明¶
　　陪臨川公遊天池　　　　　　　髙　啓¶
騎馬尋幽度嶺遲老僧不識使君誰門開紅葉林間寺¶
泉浸青山石上池殘果已收猿食少枯松欲折鶴巢危¶
<pb:KR2k0045_WYG_155-1b>¶
壁間不用題名字無限蒼苔沒舊碑¶
　　登豫章城憶滕王閣故基　　　　楊　基¶
豫章城郭楚江濱帝子笙歌迥不聞十載以前猶有閣¶
三王之後豈無文春風南浦青青草暮雨西山淡淡雲¶
若對畫圖悲蛺蝶落霞孤鶩正思君¶
　　寄鐵柱觀左錬師　　　　　　　劉　崧¶
紫霞樓上左仙翁還在南塘在玉隆虚閣飛鳬雲影外¶
亂山騎虎月明中銅駝荆棘秋風落鐵柱波濤海氣通¶
<pb:KR2k0045_WYG_155-2a>¶
别後玉簫渾少聽令人長憶萬年宫¶
　　題浪川洞¶
一洞深連三十里兩崖髙聳百千峰溪流交路爭穿草¶
日色窺林半隠松野碓舂泉秋雨急土窰煉石晩煙濃¶
雲深不記平畬路月落時聞資福鐘¶
　　發匡廬　　　　　　　　　　　王　沂¶
揚舲晩望&KR0716;廬去彭蠡風髙水正渾今古雲屏千疊秀¶
東南天塹五峰尊石林亂後松苗長僧寺燒殘蔓草繁¶
<pb:KR2k0045_WYG_155-2b>¶
欲訪謫仙游幸處哀猿嘯雨不堪論¶
　　風雨過鄱陽湖有感　　　　　　林　常¶
三月雨多風滿天湖中水髙難繋船大魚跳浪白如雪¶
好山隔岸青於煙去官莫過彭澤縣讀書擬上匡廬巔¶
人生百年苦行樂帝鄉遥遥心自憐¶
　　過彭澤縣　　　　　　　　　　胡子祺¶
山郭蕭條楚水濱數家茅屋自為隣梁公祠下斜陽暮¶
陶令門前五栁春當日賦歸非為酒此時懐古益沾巾¶
<pb:KR2k0045_WYG_155-3a>¶
千年惟有柴桑月曾照羲皇以上人¶
　　杉闗　　　　　　　　　　　　蕭　岐¶
聞説杉闗道路難我行今日到杉闗良田流水七八月¶
華屋長橋數十間茅舍避人常塞户筍輿送客逺登山¶
布帷撥盡秋陽裏時有清風拂醉顔¶
　　追輓謝疊山張孝忠詩　　　　　胡　儼¶
潮遏錢塘王氣收兩宫北去竟誰留搴旗獨倡勤王意¶
當軸曽無負國羞幽憤千年遺涕泪孤忠七日死拘囚¶
<pb:KR2k0045_WYG_155-3b>¶
江東十問今猶在可惜英雄志不酬¶
得脱鯨鯢遂突圍驅馳不解戰時衣此身報國心常在¶
逺道投人事已非一旅奮戈猶敵愾二龍浮海竟何依¶
當時閫帥忠貞士誓死同心志不違¶
　　又賦孝烈橋(疊山女嫁周氏聞父母死/鬻奩搆橋橋成投水死)¶
父死家亡母自經可憐形影獨娉婷奩金散盡橋初就¶
旅櫬無歸泪輒零自分寒流沈白璧誰來夜月見輜軿¶
一門二節人間少安得穹碑與勒銘¶
<pb:KR2k0045_WYG_155-4a>¶
　　郁木洞¶
細草清風一逕賖尋源不必問桃花千年仙鼠飛晴雪¶
五色靈芝絢綵霞瀑布巖前泉似乳芙蓉峰下棗如𤓰¶
蕭郎(子/雲)採藥知何處空見林中鹿引車¶
　　題貞女劉氏卷(并序/)　　　　　　鄒　説¶
　貞女者淦城劉均尚志之女也許適南昌趙主簿之¶
　子世亂道阻故婚禮未成歳癸巳鄉之為强暴而擅¶
　生殺者欲强委禽焉女謀於父母自度不能拒即投¶
<pb:KR2k0045_WYG_155-4b>¶
　井死文江解先生䝉聞而哀之為作傳而安城劉君¶
　霖復銘墓碣先是其二昆皆從穆監州舉義兵而死¶
　云¶
玉甃泓澄百尺深翩翩弱質自浮沉笄纓恐負生前約¶
鐵石尤堅地下心碑述孝娥追舊誄傳同烈女繼徽音¶
二難義死俱無忝共慰嚴親雪滿簮¶
　　百華寺　　　　　　　　　　　練子寧¶
閒抱瑶琴訪百華上人還與論三車能分香積㕑中飯¶
<pb:KR2k0045_WYG_155-5a>¶
慣煮孤山雨後茶洗墨池荒秋草合讀書臺古夕陽斜¶
壁間正好題詩句留取他年䕶綘紗¶
　　遊承天宫　　　　　　　　　　解　縉¶
玉笥承天老子宫平原十里萬山中三千嵗後桃花老¶
二十四橋秋水通梅子廟荒秦樹倒何君石在古苔封¶
同遊感慨知多少雲物淒涼夕霧重¶
　　遊閤皁山¶
閤皁雲兼野水流謾傳先聖昔曾遊豈知漢晉遺風逺¶
<pb:KR2k0045_WYG_155-5b>¶
祗有宋元文字留山勢北來開菡萏闗門南下壯金牛¶
野翁為説天書降曾有紅雲捧玉樓¶
　　螺岡晩照　　　　　　　　　　金幼孜¶
螺阜蒼蒼紫翠浮夕陽倒影映河流白雲半壁峰前暮¶
黃葉孤村雨後秋漸聼樵歌歸谷逺恍聞僧磬出巖幽¶
昔時行處今成夢回首令人憶舊遊¶
　　南昌八景　　　　　　　　　　曾　棨¶
城外青山爽氣浮重巒疊嶂擁南州四時秀色含雲霧¶
<pb:KR2k0045_WYG_155-6a>¶
萬壑寒光逼斗牛野樹迥連空翠合澗泉長繞畫屛流¶
由來此處多仙境那得飈車汗漫遊(西山/積翠)¶
悠悠片影楚江涯漠漠輕隂傍釣家乍逐渚煙籠草色¶
還隨灘月隠蘆花風吹暝靄收殘雨日絢晴暉帶落霞¶
㡬度雁歸迷宿處數聲嘹唳隔寒沙(南浦/飛雲)¶
東湖老樹拂晴雲樹裏空亭識聘君鶯轉緑隂初過雨¶
鴉啼凉影半斜曛誰懸木榻延髙士空致生芻弔古墳¶
千載髙風遺像在令人懐仰挹清芬(徐亭/烟樹)¶
<pb:KR2k0045_WYG_155-6b>¶
岧嶤高閣出洪州佩玉鳴鑾帝子遊謾有文章傳盛事¶
更無賓客宴清秋綺羅香逐浮雲散弦管聲隨逝水流¶
莫向畫圖㸔蛺蝶夢來何處問莊周(滕閣/秋風)¶
冶金為柱出神功長鎻蛟螭在此中迥壓鴻龎消蜃氣¶
直臨渤澥鎮龍宫江波噴浸孤根穏地脉勾連八索雄¶
萬古旌陽遺跡在蘂珠樓觀勢凌空(鐵柱/仙蹤)¶
聞道堯時一老仙燒丹鑿井不知年長因洗藥浮香氣¶
偶為開爐泛瑞煙靈液書凝封寳鼎神光夜發照寒泉¶
<pb:KR2k0045_WYG_155-7a>¶
誰能嚥𠻳通行術凡骨飄飄比蛻蟬(洪崖/丹井)¶
月落西山欲曙天渡頭人語古城邊鐘聲杳靄臨江戍¶
帆影叅差隔浦船幾處蘼蕪深夕露萬家楊栁軃晴煙¶
年年過客頻來往誰復東流歎逝川(章江/曉渡)¶
晴沙如雪照斜暉一望川原夕靄微霜落空林秋葉下¶
天連逺水暮帆歸殘煙漠漠孤城閉極浦蒼蒼一鴈飛¶
自是江南多勝槩此中風景世應稀(龍沙/夕照)¶
　　泰和山八景¶
<pb:KR2k0045_WYG_155-7b>¶
岧嶤太嶽最髙峰屹若擎天一柱雄氣接金莖分夕露¶
勢同玉笋挿晴空危峰半出星辰上絶頂孤撑霧靄中¶
不用飈輪周八極憑虚一覽思無窮(天柱/凌雲)¶
玉虚樓觀隠仙靈四面峰巒擁畫屛松逕晩隂山霧黑¶
芝田春暖野烟青瑶臺鶴去風聲逺石洞龍歸雨氣腥¶
遥想雲車來往處碧霄涼冷夜㝠㝠(玉虚/環翠)¶
五龍宫闕鎮天湫往日龍君此處遊曾捧祥雲通北極¶
還為甘雨沃西疇蜿蜒尚想隨鸞馭慘澹猶疑結蜃樓¶
<pb:KR2k0045_WYG_155-8a>¶
神物化時何處問滿山涼葉亂吟秋(五龍/披霧)¶
派出仙源徹底清褰裳九渡聽波聲縈巖乍覺跳珠亂¶
濺石長疑碎玉鳴鴨緑微茫通漢沔虹流滉漾接蓬瀛¶
㡬迴欲逐漁舟去恐有胡麻泛水輕(九渡/鳴泉)¶
南巖屹立勢崢嶸萬仞凌空玉削成翠壁潤含蒼蘚合¶
畫屏晴落白雲輕飛來鴻鵠應難過欲度猿猱謾自驚¶
料得真仙時到此月明碧落有歌聲(南巖/峭壁)¶
紫霄宫闕枕危巒露濕芙蓉黛色寒萬壑浮嵐通&KR0444;靄¶
<pb:KR2k0045_WYG_155-8b>¶
半空峭壁聳巑岏雲霞多向中峰出星斗疑從下界㸔¶
定有飛仙凌絶頂洞簫聲裏夜乗鸞(紫霄/層巒)¶
青陽振蟄暖初回殷殷遥聞洞裏雷霹&KR0748;自知隨候應¶
碑訇長是被春催推車暗覺驅雲去振鼓旋驚挾雨來¶
欲訪靈湫何處覔幾回不敢傍巖隈(雷洞/發春)¶
縹緲瑶臺絶㸃塵慿髙霽色望中新扶桑影動千峰曙¶
瑶草香生㡬洞春松露滴殘驚鶴夢海霞飛散見烏輪¶
懸知夜禮星辰後長聽金雞又報晨(瓊臺/霽曉)¶
<pb:KR2k0045_WYG_155-9a>¶
　　黃潭秋月　　　　　　　　　　何文淵¶
不到黃潭四十年潭邊景物想依然豢龍盆在懸崖下¶
棲鶻巢當怪石前清映三台天景霽光揺萬頃月華圓¶
遥看繫棹垂楊岸渾似東坡赤壁船¶
　　豫章十詠　　　　　　　　　　王　直¶
髙風千載動延津還有孤墳楚水濱微雨落花空白日¶
東風啼鳥自青春城隅故老看園樹亭下遊人薦渚蘋¶
喜遇聖時崇廟祀諸生何幸挹清塵(澹臺/墓)¶
<pb:KR2k0045_WYG_155-9b>¶
荒城駐馬送斜曛城上迢迢客路分開國已經唐帝子¶
建牙猶記漢將軍遺墟寂寞聞狐語野水微茫起雁羣¶
欲問向來千載事西風黄葉落紛紛(灌嬰/城)¶
昔聞抗疏動皇州萬里空懐社稷憂漢苑漸看芳草沒¶
吳門還為白雲留石壇煙繞三山迥琪樹風生一鶴秋¶
獨酹忠魂陳桂醑故宫寥落楚江頭(梅真/觀)¶
白石空壇隠翠微仙家自與世人違㡬年天上乗龍去¶
何日山中化鶴歸雨後風雷藏洞府夜闌星斗落巖扉¶
<pb:KR2k0045_WYG_155-10a>¶
金芝瑶草春長在誰學長生暫息機(葛仙/壇)¶
京華東去泛舟初豈為伊人致起居契濶自成千里夢¶
浮沈應任㡬封書寒沙渺渺迷鴻雁逺水冥冥化鯉魚¶
千古江山今尚在思君不見謾躊躇(投書/浦)¶
當年淪謫下雲山回首羣仙杳莫攀尚有髙情超物外¶
謾留遺墨向人間鳯巢故舘今猶在虎嘯中林去不還¶
獨倚闌干春日晩鳥啼花落石苔斑(寫韻/軒)¶
寶塔崔嵬近日華雕甍繡栱䕶青霞風飄靈籟和天樂¶
<pb:KR2k0045_WYG_155-10b>¶
雲繞回欄助雨花直視湖山千里道下窺城郭萬人家¶
髙秋却憶曾題處何日還廻上漢槎(繩金/塔)¶
翩翩仙侣下漣漪香霧霏微濕翠旗鵲渡銀河當七夕¶
鶴歸瑶島已多時蕭條楊栁秋風後零落芙蓉夕露滋¶
青鳥不來雲路杳鳯簫空向月中吹(浴仙/池)¶
荒涼舊宅鎻寒煙獨訪遺蹤思渺然絶俗髙風前史載¶
凌雲佳句後人傳清泉白石應須惜細草幽花尚可憐¶
漠漠行人何處沒青山依舊夕陽邊(陳陶/宅)¶
<pb:KR2k0045_WYG_155-11a>¶
生涯漂泊意何如數畝荒園手自鉏松下白雲隨獨往¶
門前芳草伴閒居故人開閤勞相問塵世浮名久已疎¶
明日攜書還逺去此生隨處樂樵漁(蘇公/圃)¶
　　水南晩眺　　　　　　　　　　甘　瑾¶
山風蕭蕭羣木落寒日黯黯孤雲低江雲欲雨復不雨¶
野鳥將棲還未棲歸人入夜望煙火行子傷秋聞鼓鼙¶
水南山川遶城市正好買地躬耕犁¶
　　上鐘寺　　　　　　　　　　　韓　雍¶
<pb:KR2k0045_WYG_155-11b>¶
上方風景最清幽暫駐雙旌試一遊絶壁有巖皆起閣¶
歸僧無路只乗舟天連廬嶽擎孤柱江納鄱湖漾九流¶
翹首不堪東北望思鄉又感廟堂憂¶
　　䖍州懐古　　　　　　　　　　夏　寅¶
宋家後葉如東晉南渡䖍州更可哀母后撤簾行在所¶
相臣開府濟時才虎頭城向江心起龍脈泉從地下來¶
人代興亡今又古春風回首鬱孤臺¶
　　題柏堂(并序/)　　　　　　　　　呉與弼¶
<pb:KR2k0045_WYG_155-12a>¶
　郡庠生周圻生三歲而父沒母黃氏年二十六以節¶
　自誓嘗手植二柏於夫墓今木已拱而黃年六十矣¶
　族子民熙縣丞嚮為求柏堂詩以表其操自予之復¶
　歸種湖也與圻好尤宻且桑梓相望嘉吾鄉之有善¶
　事故樂道而為詩¶
靈根親傍隴頭安翠葢凌空已鬱盤歳月豈勝和淚數¶
風霜㡬向斷腸㸔苦心循是天真易峻節當兹末俗難¶
珍重賢郎能不匱髙堂特筆障狂瀾¶
<pb:KR2k0045_WYG_155-12b>¶
　　百丈峰　　　　　　　　　　　陳憲章¶
淦西百丈聳危峰白晝雷霆出洞中一片黑雲横日下¶
霎時飛雨過江東村村苗長田疇水處處凉生枕簟風¶
好向夕陽樓上望晩晴江色映長虹¶
　　南谷　　　　　　　　　　　　胡居仁¶
紅塵應不到青山新徙琴書入考槃茅舍竹籬閒處樂¶
地爐松火靜中安數竿瘦竹風初靜滿樹寒梅雪未乾¶
却笑山人多逸興詩成袖手面層巒¶
<pb:KR2k0045_WYG_155-13a>¶
　　和杜庠公登大觀樓　　　　　　孫　沼¶
髙臨南浦千家屋雄接西江第一樓我約山僧開酒戒¶
誰邀地主作遨頭百年日月雙飛鳥兩字功名㡬㸃漚¶
便欲拏舟下彭蠡不將風浪祝陽侯¶
　　題雙江樓太守康徳清所扁　　　董天錫¶
雙江形勝玉虹流萬户風煙繞郡樓自信雲霄無窘歩¶
極知廊廟有先憂公餘不廢登臨興宦況元非漫浪遊¶
彫敝全甦今樂土循良深藉古諸侯¶
<pb:KR2k0045_WYG_155-13b>¶
　　遊桑林寺　　　　　　　　　　王　烈¶
江頭魚網雜魚竿江畔幽人度竹闗香積飯餘飛鳥散¶
瑶壇經罷老僧閒懶雲不雨歸方丈小樹無枝著假山¶
三笑桑林真落魄暮潮猶帶夕陽還¶
　　西隠寺¶
金輪峰畔舊招提曲徑幽通古木齊萬壑煙雲山逺近¶
半空樓殿月髙低篠堦斸地開花塢石澗分泉出稻畦¶
鐘杵晝閒禪意定竹風簷鳥盡情啼¶
<pb:KR2k0045_WYG_155-14a>¶
　　青山庵¶
鎻翠橋横碧澗流青山庵古白雲幽老松迸石矮遮屋¶
修竹接天髙出樓鹿抱麝香眠砌草鳥低翠羽泊簾鈎¶
狂夫野趣真閒散半白浮生漫浪遊¶
　　滕王閣　　　　　　　　　　　李東陽¶
滕王髙閣罷崔嵬誰築西江第一臺雲雨不收歌舞地¶
文章空歎古今才豐城夜氣聞龍起彭蠡秋風送雁來¶
㡬欲乗槎問牛斗不知平地有三台¶
<pb:KR2k0045_WYG_155-14b>¶
　　鵞湖道中　　　　　　　　　　蔡　經¶
鵞湖山下春可憐野梅含雨栁生烟遊絲細細駐林杪¶
浴鷺悠悠飛水田物候催人如過客朔雲回首忽經年¶
征衣尚拂紅塵路悵望鄉闗落照邊¶
　　葛陽晩眺　　　　　　　　　　孫　燧¶
萬家煙火積雨後兩岸樓臺夕照中雲盡靈山負北郭¶
橋浮江水卧長虹病眸恍惚如觀畫行計分明𩔖轉蓬¶
忽憶瘡痍數年事澘然無語立東風¶
<pb:KR2k0045_WYG_155-15a>¶
　　奉陪二泉先生遊呌巖寺復用韻留别¶
　　　　　　　　　　　　　　　　桂　華¶
林藏野寺破垣圍古路雲深僧夜歸水齧山根初駭目¶
徑回石角巧鈎衣何人題句留蒼壁有客攀蘿上翠微¶
一自清風披拂後至今花木有芳菲¶
　　中秋登偰家樓　　　　　　　　裘　衍¶
落木蕭疎山半青城墟西下楚雲𠖇天空江閣留孤月¶
夜靜河燈散萬星影度髙㠶横斷岸聲傳新雁下寒汀¶
<pb:KR2k0045_WYG_155-15b>¶
登髙自愧吹華髮皁帽離披似管寧¶
　　張丞相祠　　　　　　　　　　張　弼¶
張相新祠何處尋梅花嶺上最髙岑雲封一室藏金鑑¶
泉滴層階奏玉琴後世競傳開路蹟當年未盡補天心¶
李貓聳耳青騾逺獨立西風慨古今¶
　　宿東芙蓉山道流黃正隆房　　　張　昇¶
翠疊芙蓉如畫出虚堂我愛坐絪緼湘簾寒透千峰月¶
石枕清分一榻雲玉洞蛟蟠秋已盡松巢鶴語夜初分¶
<pb:KR2k0045_WYG_155-16a>¶
江聲滿耳難成夢不覺人間日又昕¶
　　題青林書院挹清館　　　　　　胡　靜¶
昔人已去青山古此地仍留舊館名白石坐來松露冷¶
紫簫鳴處竹風輕席前曾與桐君約枕上惟聞雲樹聲¶
無限幽光圖畫裏祗慿香几對秋晴¶
　　遊龜峰和故都憲韓公韻　　　　費　宏¶
禪林竒絶隔溪濆怪石稜層繞洞門雕琢頗憐真宰苦¶
往來疑有異人存仙將蛻骨留塵世犬得餘丹守近村¶
<pb:KR2k0045_WYG_155-16b>¶
初到便應忘甲子却疑鐘鼓報晨昏¶
　　遊鵞湖¶
一從無極分明後荒徑鋤茅見講堂自古乾坤惟此理¶
至今山水有餘光庭空蔓草慿誰薙澗滿香蘋欲自將¶
冠蓋追尋恨遲暮却愁猿鶴笑人忙¶
　　徐孺子墓　　　　　　　　　　楊　亷¶
荒牆㡬里去城闉宿草離離秋復春試數東都多節士¶
不汙鈎黨獨斯人廢興可便能忘國明哲從來是保身¶
<pb:KR2k0045_WYG_155-17a>¶
莫笑黃堂勞一榻青編千古話徐陳¶
　　開先寺讀書臺¶
僧房五百住廬峰鑿谷開巖重復重挾䇿昔人依薜荔¶
登臺此日宿芙蓉西來慣説庭前樹洛學能參寺裏鐘¶
最愛山中杉檜古月明窗外化虬龍¶
　　九江崇烈李公祠和劉咸栗韻¶
此日存亡視此城勢孤誰肯為増兵須知豹略無雙士¶
曾占龍頭第一名畫䇿每遭人見沮誓天不與賊俱生¶
<pb:KR2k0045_WYG_155-17b>¶
從來未檥江舟棹史上悠悠空復情¶
　　遊麻姑山　　　　　　　　　　李夢陽¶
冒險探竒還觸霧麻姑山水冠南州潭深自激風雷黒¶
谷迥誰羣鹿豕遊仙女石壇荒欲沒魯公碑碣斷仍留¶
往來蹤跡俱塵土兩瀑垂垂萬古流¶
　　龜峰¶
弋溪縣南山下寺三十二峯羅列竒最愛紫氛生石鼎¶
絶憐青嶂削靈芝峭崖哀壑還人世古往今來自鬢絲¶
<pb:KR2k0045_WYG_155-18a>¶
已遣野場維玉騎合留崖月照金巵¶
　　快閣登眺¶
江山𠖇𠖇風浪生閣中清眺㑹儒英野舟冒險只自度¶
汀鳥避人時一鳴四海登臨吾白髮萬山迴合此孤城¶
劇談轉切憂時念日暮浮雲况北征¶
　　南康曉行　　　　　　　　　　劉　鴻¶
星河影裏别南康竹色松聲引興長塵滓盡隨雲幕捲¶
好風清薦竹兜涼青袍白馬君能送野飯山肴客共嘗¶
<pb:KR2k0045_WYG_155-18b>¶
極目雲山心更苦悠悠何處是吾鄉¶
　　遊青原山　　　　　　　　　　羅欽順¶
朝訪名山露未晞翠嵐浮動欲侵衣坡頭路轉松隂合¶
隴上人閒荳莢肥泉響遥聞心已淨寺門初到夢先飛¶
從來賸有煙霞癖爭奈行藏與願違¶
　　遊廬山開先寺　　　　　　　　王守仁¶
清晨入谷到斜曛徧厯青霞躡紫雲閶闔逺從雙劔闢¶
銀河真自九天分驅馳此日原非暇夢想當年亦自勤¶
<pb:KR2k0045_WYG_155-19a>¶
斷擬罷官來駐此不教林鶴更移文¶
　　登香爐峰次蘿石韻¶
曾從爐頂躡天風下數天南百二峰勝事縱為多病阻¶
幽懷還與故人同旌旗影動星辰北鼓角聲迴滄海東¶
世故茫茫渾未定且乗溪月放歸篷¶
　　南浦道中¶
南浦重來夢裏行當年鋒鏑尚心驚旌旗不動山河影¶
鼓角猶傳草木聲已喜閭閻多復業獨憐饑饉未寛征¶
<pb:KR2k0045_WYG_155-19b>¶
迂疎何有甘棠恵慚愧香燈父老迎¶
　　過峰山城¶
猶記當年築此城廣猺湖冦尚縱横民今樂業皆安堵¶
我亦經過一駐旌香火沿門慚老穉壺漿逺道及從行¶
峰山弩手疲勞甚且放歸農莫送迎¶
　　夜泊石亭寺¶
廿年不到石亭寺惟有西山似舊青白拂挂牆僧已去¶
紅䦨照水客重經沙村逺樹凝春望江雨孤篷入夜聽¶
<pb:KR2k0045_WYG_155-20a>¶
何處故人還笑語東風啼鳥夢初醒¶
　　遊羅田巖懐濓溪先生遺詠¶
路轉羅田一徑微吟鞭敲到白雲扉山花笑午留人醉¶
野鳥啼春傍客飛混沌鑿來塵劫老姓名空在舊遊非¶
洞前惟有元公草襲我遺香滿袖歸¶
　　書九江行臺壁¶
九華真實是竒觀更有廬山亦耐看幽勝未窮三日興¶
風塵已覺再來難眼餘五老晴光碧衣染天池積翠寒¶
<pb:KR2k0045_WYG_155-20b>¶
却怪寺僧能好事直來城市索詩刋¶
　　豐城阻風(前歲遇難于此/得北風幸免)¶
北風休嘆北船窮此地曾經拜北風勾踐敢忘嘗膽地¶
齊威長憶射鈎功橋邊黄石機先授海上陶朱意頗同¶
況是倚門衰白甚嵗寒茅屋萬山中¶
　　萍鄉道中謁濓溪祠¶
木偶相沿恐未真清輝亦復凛衣巾簿書曾屑乗田吏¶
俎豆猶存畏壘民碧水蒼山俱過化光風霽月自傳神¶
<pb:KR2k0045_WYG_155-21a>¶
千年私淑心喪後下拜春祠薦渚蘋¶
　　宿萍鄉武雲觀¶
曉行山徑樹髙低雨後春泥沒馬蹄翠色絶雲開逺嶂¶
寒聲隔竹隠晴溪已聞南去艱舟楫漫憶東歸阻杖藜¶
夜宿仙家見明月清光還似鑑湖西¶
　　桶岡和邢太守韻二首¶
處處山田盡入畬可憐黎庶半無家興師正為民痍甚¶
陟險寧辭鳥道斜勝勢真如瓴水建先聲不礙嶺雲遮¶
<pb:KR2k0045_WYG_155-21b>¶
窮巢容有遭驅脅尚恐兵鋒或濫加¶
戢亂興師旣有名揮戈真已見風行豈云薄劣能驅䇿¶
實仗皇威自震驚爛額尚慚為上客徙薪尤覺費經營¶
主恩未報身多病旋凱須還隴上畊¶
　　重遊化城寺二首¶
愛山日日望山晴忽到山中眼自明鳥道漸非前度險¶
龍潭更比舊時清㑹心人逺空遺洞識面僧來不記名¶
莫謂中丞喜忘世前途風浪苦難行¶
<pb:KR2k0045_WYG_155-22a>¶
山寺重來十九秋舊僧零落老比邱簷松盡長青𠖇幹¶
瀑水猶懸翠壁流人住層崖嫌洞淺鳥鳴春磵覺山幽¶
年來别有閒尋意不似當年孟浪遊¶
　　遊通天巖次鄒謙之韻¶
天風吹我上丹梯始信青霄亦可躋俯視塵寰成獨慨¶
却憐人世尚多迷東南真境埋名乆閩楚諸峰入望低¶
莫道仙家全脫俗三更日出亦聞雞¶
　　茶寮紀事¶
<pb:KR2k0045_WYG_155-22b>¶
萬壑風泉秋正哀四山雲霧晚初開不因王事兼程入¶
安得閒行向北來登陟未妨安石興縱擒徒羡孔明才¶
乞身已擬全師日歸埽溪邊舊釣臺¶
　　回軍九連山道中短述¶
百里妖氛一戰清萬峰雷雨洗囬兵未能干羽苗頑格¶
深愧壺漿父老迎莫倚謀攻為上䇿還須内治是先聲¶
功微不願封侯賞但乞蠲輸絶横征¶
　　回軍龍南小憩玉石巖雙洞絶竒徘徊不忍去因¶
<pb:KR2k0045_WYG_155-23a>¶
　　寓以陽明别洞之號兼留此作三首¶
甲馬新從鳥道回覽竒還更陟崔嵬宼平漸喜流移復¶
春暖兼欣農務開兩竇髙明行日月九闗深黑閉風雷¶
投簪最好支茅地戀土猶懷舊釣臺¶
洞府人寰此最佳當年空自費青鞵麾幢旖旎懸仙仗¶
臺殿髙低接緯階天巧固應非斧鑿化工無乃太安排¶
欲將㸃瑟攜童冠就攬春雲結小齋¶
陽明山人舊有居此地陽明景不如但在乾坤俱逆旅¶
<pb:KR2k0045_WYG_155-23b>¶
曽留信宿即吾廬行窩已許人先號别洞何妨我借書¶
他日巾車還舊隠應懐兹土復鄉閭¶
　　鄱陽戰㨗¶
甲馬秋驚鼓角風旌旗曉拂陣雲紅勤王敢在汾淮後¶
戀闕真隨江漢東羣醜漫勞同吠犬九重端合是飛龍¶
涓埃未遂酬滄海病懶先須伴赤松¶
　　書草萍驛¶
　九月獻俘北上駐草萍時已暮忽傳王師已及徐淮¶
<pb:KR2k0045_WYG_155-24a>¶
　遂乗夜速發次壁間韻紀之二首¶
一戰功成未足竒親征消息尚堪危邊烽西北方傳警¶
民力東南已盡疲萬里秋風嘶甲馬千山斜日度旌旗¶
小臣何爾驅馳急欲請回鑾罷六師¶
千里風塵一劒當萬山秋色送歸航堂垂雙白虚頻疏¶
門已三過有底忙羽檄西來秋黯黯闗河北望夜蒼蒼¶
自嗟力盡螳螂臂此日回天在廟堂¶
　　自信豐往龍南過竹髙嶺作　　　黃仲昭¶
<pb:KR2k0045_WYG_155-24b>¶
　嶺上有二小石峰如兜鍪狀土人名曰鐵盔峰有一¶
　大石峰有文如鐵甲狀土人名曰鐵甲峰龍南多冦¶
　皆本於此¶
登登已度㡬崚嶒鳥道縈廻尚未平憲節雙穿雲靄去¶
軺車多傍白雲行山如盔甲偶然事民習干戈遂得名¶
司牧倘能興道化貪泉寧凂隠之清¶
　　自瑞金往石城過鵞公崠作¶
崚增髙崠切雲霞倦客經行興轉賖深徑黃茅數十里¶
<pb:KR2k0045_WYG_155-25a>¶
荒邨緑樹兩三家羊腸佶屈循崖轉馬足凌兢怯石斜¶
世路嶮巇寧獨此市朝平坦更堪嗟¶
　　狄梁公祠　　　　　　　　　　費　寀¶
當年籌䇿費紆縈萬古乾坤只此情北斗以南聲價重¶
此身之後事功成漁樵歸路林光暝秋雨晴時月色清¶
試問祠堂何處是青山十里暮鐘聲¶
　　謁鵞湖書院四賢祠(晦庵二陸/吕東萊也)¶
諸老髙風迥莫攀巒光蒼翠水潺湲乾坤一㑹存吾道¶
<pb:KR2k0045_WYG_155-25b>¶
祠宇千年重此山碧草春深猶自好紅鵞雲逺不知還¶
摳衣莫問當時事落落殘碑半蘚斑¶
　　奉次空同過象山書院韻　　　　夏　言¶
千尋峭壁俯清溪野竹含風弄晚凄祠下㡬年無過客¶
崖前此日重留題未逾滄海難忘楫欲歩丹霄信有梯¶
悵望講堂荒草合日斜惟聼鳥聲啼¶
　　經陸象山先生墓¶
十里松楸翳薜蘿百年芳冢正嵯峨山川㡬處還增重¶
<pb:KR2k0045_WYG_155-26a>¶
草木兹鄉亦自多道在死生真孟浪教殘風俗竟如何¶
瓣香尚擬歸途拜仰止髙風下馬過¶
　　象麓草堂初成和杜六首柬方石山尚書郎¶
三峰山下理衡茅翠竹黄花滿近郊屋上風泉飛木杪¶
窗前烟月挂藤梢㑹看燕子新營壘自許鷦鷯結小巢¶
歳晏滄江堪臥穏移文未許北山嘲¶
懸郭東南溪水頭石門林壑抱深幽中年卜居總為此¶
獨坐慿軒聊散愁庭階日午鳥雀下巖谷雨餘雲氣浮¶
<pb:KR2k0045_WYG_155-26b>¶
葛巾藜杖且疎放時向滄浪弄小舟¶
少谷親題象麓堂百年談笑落滄浪鄭婆塘西楊柳暗¶
王表洞前盧橘香釣艇日依潭水靜酒尊時送竹隂凉¶
旁人莫訝為官在吏隠吾兼杜老狂¶
水碧沙明洲渚迴雲深竹靜草堂開北風山木蕭蕭下¶
落日江帆片片來有客相過時載酒主人無事日登臺¶
愁看直北闗山逈白草黃雲秋正哀¶
繞院松杉雲氣流小堂髙枕碧江幽秋山杳杳啼元狖¶
<pb:KR2k0045_WYG_155-27a>¶
晚水㝠㝠飛白鷗伏枕經年須藥裹閉門長日對簾鉤¶
得閒且覔丘園樂汩汩風塵何所求¶
三峰卜築草堂新忽見梅花送早春昔折曾悲逺遊客¶
相㸔今是故鄉人山前松菊應憐我野外漁樵更卜鄰¶
但願昇平歌帝徳不妨疎散樂吾真¶
　　遊仙巖二首¶
玉洞靈巖天下稀丹霞赤霧望中微古藤裊裊猿猱接¶
逺水悠悠鷗鷺飛十里風煙迷客棹半崖花竹隠僧扉¶
<pb:KR2k0045_WYG_155-27b>¶
此中似有尋真路塵土何年遂拂衣¶
靈巖聖跡古來傳到此應知别有天背日漸開雲外錦¶
含風不動水中蓮清江百丈渇欲飲立壁千尋詩可鐫¶
翠竹白沙江路晚蒼茫回首隔風煙¶
　　滕王閣新成次巡按陳公韻¶
郡城西北見髙樓迥接風烟萬里秋帝子不來歌舞歇¶
長江空繫古今愁㠶開逺浦鳬鷖亂客散東風煙霧收¶
喜見中丞停節鉞不因登覽得咨諏(懐東峯/汪中丞)¶
<pb:KR2k0045_WYG_155-28a>¶
　　通天巖　　　　　　　　　　　鄒守益¶
髙築琳宫引石梯酒餘客散自攀躋坐來漸恐星河冷¶
話久不知煙霧迷白澗灘横舟隠見翠微巖湧案髙低¶
浩歌初飽清秋興何處東洲野店雞¶
　　覽勝樓用韻為徐柱史題　　　　聶　豹¶
南浦城頭百尺樓九江横潰豁中流江山得句魚龍奮¶
枕簟涵虚天地浮勝景坐看千里合扁舟何用五湖遊¶
漁人估客歌回首白鷺青鳧浴滿洲¶
<pb:KR2k0045_WYG_155-28b>¶
　　十二日風雨次宣風館和王伯安韻伯安有天際¶
　　浮雲生白髪林間孤月坐黄昏之句為一篇警䇿¶
　　　　　　　　　　　　　　　　歐陽鐸¶
馬蹄山路失新痕山木横流一段渾兩邑封疆中作館¶
㡬家鷄犬自成村枕邊聽水塵懷淨山頂㸔雲雨氣昏¶
愧是宣風天萬里㡬人此地謾銷魂¶
　　登佛手巖屋角嶺諸山　　　　　王慎中¶
縁崖百轉㡬經休廻複千峰晚氣浮路絶見僧行樹杪¶
<pb:KR2k0045_WYG_155-29a>¶
猿鳴呼客入林幽平㸔珠斗懸燈影俯瞰明河激澗流¶
頗似謝公髙簡性領州不自廢山遊¶
　　冬日雪中登鬱孤臺　　　　　　謝　榛¶
孤臺突兀樹摧殘此日登臨自鶡冠哀角暮從風外斷¶
荒山愁動雪中㸔闗河渺渺行人逺吳楚蒼蒼落木寒¶
醉倚南樓望江北片㠶何處是長安¶
　　謁孺子祠　　　　　　　　　　羅洪先¶
千年見説南州士今日初登孺子臺返照湖邊孤鶩逺¶
<pb:KR2k0045_WYG_155-29b>¶
青芻門外㡬人來能勞下榻俱知已得赴公車號異才¶
景物不殊時已别春風庭院長莓苔¶
　　考正劉忠愍公諱日(公為王振所害事祕不傳先/行人如墉記公以六月二十)¶
　　(一日卒于獄二十三日其家始得/訃於是連三日為諱日蓋疑之也)¶
身亡底事論遲速疑信元闗筆削權華衮有褒須繫日¶
貂璫何力敢移天魯公生氣誰云死石顯隂謀自合傳¶
多少白頭還牖下姓名能得㡬人憐¶
　　練中丞故墅¶
<pb:KR2k0045_WYG_155-30a>¶
三洲煙草暮江濵未問遺墟淚下頻破冢有山歸别主¶
逺孫無食寄貧鄰百年天地誰非幻萬古君臣獨在身¶
莫道髙名能引禍風塵多少不歸人¶
　　新淦賊退志喜¶
孤城初試六鈞弓一箭還收百戰功落葉風前秋氣爽¶
倚樓江上暮愁空騎催露布傳宵遁帆下風檣識歲豐¶
却念宵衣書帛逺上林早晚待飛鴻¶
　　繩金塔寺　　　　　　　　　　吳國倫¶
<pb:KR2k0045_WYG_155-30b>¶
古塔崚嶒萬象蟠西山如鷲捧危欄扶笻漸與彌天近¶
引筏新知覺路寛雙樹影廻平野暮百鈴聲徹大江寒¶
毫光夜夜凌無極併作南州斗氣看¶
　　前題　　　　　　　　　　　　余曰徳¶
誰辨龍沙萬劫灰相輪髙倚白雲迴廬峰似對孤飛鶩¶
章水看疑一渡杯深夜珠光浮舍利半空金色見如來¶
西方有客曾為語無數蓮花井上開¶
　　題永和歐陽監丞公祠　　　　　曾同亨¶
<pb:KR2k0045_WYG_155-31a>¶
監丞祠廟接江城古木寒雲入望平一死疆場酬素志¶
千秋俎豆有餘榮臨焚罵賊言何壯弔古懷人淚欲傾¶
闕典未增忠節祀揮毫題罷倍含情¶
　　次登雪浪閣韻¶
閣上寒雲冉冉霏江頭木葉傍人飛髙秋倚檻聞砧杵¶
落日停舟坐釣磯登賞有懷工作賦追陪無計慰摳衣¶
清風明月成孤賞負却山中蕨筍肥¶
　　上清宫　　　　　　　　　　　羅　治¶
<pb:KR2k0045_WYG_155-31b>¶
萬壑千峰擁上清丹丘自記昔時名居然宫闕同三島¶
若有仙人住五城天上時時聞駕鶴雲中往往見吹笙¶
乞靈漫有塵埃念鎮與真符是辟兵¶
　　謁張漢輔真人祠¶
嶻嶪峰巒草樹青尋仙深入晝冥冥風雲髙闕通羣帝¶
雷雨空壇集萬靈天際青牛虚望氣松間白鶴自聽經¶
長生欲問無消息只見山空長术苓¶
　　遊廬山奉和樾橋錢公(二首/)　　　李萬實¶
<pb:KR2k0045_WYG_155-32a>¶
山寺停秋一院深松篁百尺晝隂隂隔林聞鳥闗幽事¶
下馬逢僧愜素心背日香爐浮瑞靄倚天雙劔豁塵襟¶
逺公&KR0716;俗俱塵土徙倚禪堂嘆陸沈¶
我尋白鹿&KR0716;山前呦呦何處鳴秋天虚亭揮灑見大意¶
古廟瞻依懷昔賢未有青衿趨几杖只看黄葉啄烏鳶¶
寂寥鐘磬懸東序徙倚西風倍颯然¶
　　眺香爐峰絶頂¶
紫煙飛上香爐頂蹴踏東南第一峰人向雲端扶杖屨¶
<pb:KR2k0045_WYG_155-32b>¶
山從天畔削芙蓉仰攀怪石愁飛鳥俯瞰幽宫起卧龍¶
玉宇瓊樓應咫尺塵寰霧境隔千重¶
　　麻姑山¶
麻姑之山髙嶕嶢瑶壇瓊宇摩青霄峰頭冉冉駐鶴馭¶
花外時時聞鳯簫石函素檢霧長䕶井浴金丹氣未消¶
羽翰信能遺世網鹿門端合赴佳招¶
　　登龍虎山望水簾洞¶
翠壁何年留霧檢青春邀我禮星壇鳥啼猿嘯空山淨¶
<pb:KR2k0045_WYG_155-33a>¶
古木蒼藤白晝寒陟巘自攜斑竹杖臨池誰浴紫金丹¶
塵襟滌盡真忘返灑灑飛簾最耐㸔¶
　　吳烈女詩(有序/)¶
　嘉靖辛酉秋八月閩寇數千陷石油破荷石砦吳生¶
　宙女友悌年十五死焉先是吳族避砦上賊書夜環¶
　攻十餘日羣力困甚遂見襲女知砦且陷乃攜弱弟¶
　遍告伯叔父母以為託既而泣與母訣諸母咸慰止¶
　之女垂涕對曰我少女留祗辱先人耳言未絶遂踊¶
<pb:KR2k0045_WYG_155-33b>¶
　身投崖而死時某月某日也越半月賊退父收其屍¶
　顔面尚未敗止額顱皮敗方寸許人咸嗟異李子聞¶
　之曰嗟嗟烈哉吳女至性蓋夙成云觀含悽訣母割¶
　愛如遺對諸母一語凛不可犯豈姆訓使然哉世有¶
　號偉丈夫者臨難周章幸少須臾無死自謂巧全即¶
　不死視烈女羞死矣乃抆淚為之詩¶
砦門不守此身危腸斷慈親訣别時莫訝舍生輕似葉¶
只縁嗜死美如飴珠沈玉毁形難化石轉崖枯志不移¶
<pb:KR2k0045_WYG_155-34a>¶
擬續曹碑垂野史觀風何日許陳詩¶
　　貞烈祠二章(有序/)　　　　　　　尹　臺¶
　邑譚婦趙氏事赫赫耀人耳目垂三百年當其時海¶
　内遭極變筓褘之流能以烈節著竒蹟者獨婦與&KR0792;¶
　縣王婦二人耳抑是時余邑起義勤王以應文信國¶
　而罹&KR0421;滅者蓋八族故烈婦一門駢死靡孑遺而郡¶
　邑掌故卒亡所著載哀哉兹祠肇建於國初令長四¶
　明烏侯斯道𢎞治間中丞錢塘張公本守吾吉時特¶
<pb:KR2k0045_WYG_155-34b>¶
　以聞朝詔賜今祠額春秋致祭咸有司莅事其烈益¶
　光顯頃廟學既遷余諗於前邑長東呉馮侯符言烈¶
　婦實有功先聖師之教矧血影在故禮殿前楹中不¶
　可厭媟失敬盍移祠據廟㦸門故址令磚影當其後¶
　覆以一亭庶永乆無斁壞馮侯是之顧祠位雖正然¶
　其宇規式不甚稱今仁和陳侯至禁他役之擾民者¶
　獨加意兹祠命工亟改治之於戲崇風化以振末俗¶
　侯其識政理之先要哉余訪祠舊刻詩文多無存僅¶
<pb:KR2k0045_WYG_155-35a>¶
　獲殘録一帙致侯爰述昔今所嘆感者成近律二章¶
　附請正云¶
鼎移誰不汚風塵一婦臨危獨殞身生誓丹心寧負義¶
死慿碧血與傳神八磚祠廟髙天近千仞宫牆皦日新¶
今古烈名疇擬竝禾山&KR0792;嶺對嶙峋¶
痛哭中原二百州東南降幟忍包羞勤王八族兵先殪¶
死賊一門婦可留伏臘貞魂依禮殿江山遺恨漫&KR0411;貅¶
天常未向中閨絶正氣吾邦昔所流¶
<pb:KR2k0045_WYG_155-35b>¶
　　詠蓮山　　　　　　　　　　　劉　賢¶
崛起遥撐紫翠峰青蓮朶朶映晴空俯看鳥向樹頭落¶
時有雲從山半封八月濤生聞梵唄五更鯨吼聽華鐘¶
欲慿一勺龍湫水洗淨年來塵土蹤¶
　　遊金石山　　　　　　　　　　徐良傅¶
數月&KR0716;廬興未慳偶逢佳處又躋攀路穿煙霧叢中去¶
人到蓬壺頂上還石勢南開羊角洞溪聲北走虎頭闗¶
江山清淑元無恙自昔髙賢指顧間¶
<pb:KR2k0045_WYG_155-36a>¶
　　開先寺呈王鯉大府　　　　　　魏良弼¶
尋幽山寺出塵囂野徑招提跨石橋翠壁鐫磨猶古路¶
蒼苔基址識前朝龍依二瀑歸青峽鶴唳雙峰入紫霄¶
安得乗風臨絶頂便應飛錫去人遥¶
　　南浦舟中述景　　　　　　　　魏良器¶
南浦東風吹客槎山南茅屋傍雲霞漁翁寒釣半江水¶
隔岸春開二月花日夕野樵歸暝壑鐘聲古寺起鳴鴉¶
乾坤生意慿誰領南塢青青草自芽¶
<pb:KR2k0045_WYG_155-36b>¶
　　登蕭仙壇　　　　　　　　　　魏良政¶
蕭仙樓閣壓層崖此日登臨亦壯哉霄漢四垂天闕近¶
江山一覽畫圖開秦樓簫斷鸞聲逺石室雲生雨勢來¶
俯視南州煙霧重此身今日到蓬萊¶
　　慕山　　　　　　　　　　　　符　鍾¶
住山人去白雲歸留得青山起後思草樹望迷行處跡¶
石苔磨洗舊題詩䕶松恐誤歸來鶴愛菊猶編去後籬¶
更有清風思未了年年春雨長苔枝¶
<pb:KR2k0045_WYG_155-37a>¶
　　郡西能仁寺唐吉州司户杜審言詩社也隆慶丁¶
　　卯能仁再舉惜隂㑹予偕鳯間子九日入山中迎¶
　　周羅山劉見川二先生主席郡邑縉紳仕而歸者¶
　　暨國學兩庠之彦先後來㑹安成兩峰先師劉師¶
　　泉先生時一枉教焉久之先輩彫謝聚首者益落¶
　　萬厯庚辰秋九月議置㑹田合饌兹㑹復振鳯間¶
　　子賦詩志喜予感而和之¶
　　　　　　　　　　　　　　　　陳嘉謨¶
<pb:KR2k0045_WYG_155-37b>¶
舊遊早已悲遲暮重到那堪憶歳年聚散㡬陪蓮社侣¶
招邀仍是菊花天獨憐華髪承先進忍向多岐待後鞭¶
此日情知難再得一談忘食一澘然¶
當年蓮社開詩社想見唐時亦盛時異代風流今論學¶
㡬人歸詠更裁詩朋來正喜簪頻盍身退原非道可私¶
龍井石幢禪榻畔髙談仁義是吾師¶
　　初秋西臺寺¶
十年手種當窗樹半掩寺前臨水山自喜秋來無落葉¶
<pb:KR2k0045_WYG_155-38a>¶
誰能老去有愁顔帆檣逺影疎枝外枕簟新涼細雨間¶
筋力情知難久健得閒且向石林間¶
　　青原偶感　　　　　　　　　　鄒元標¶
少年曾此問迷津荏苒韶光及此晨入藥不教頑石變¶
春風難遣鬢毛新還慿麋鹿山中性來結煙霞物外身¶
丘壑盟心吾敢負翠屏千古自嶙峋¶
　　遊玉笥　　　　　　　　　　　劉應秋¶
石磴飛泉曲徑通飄颻白帝接仙宫山深洞府連雲碧¶
<pb:KR2k0045_WYG_155-38b>¶
水出丹池遶澗紅風靜霓裳繁吹下月明煙樹滿樓中¶
自是真人靈隠處當年微夢百花叢¶
　　龍虎山¶
叠嶂重巒鎻碧煙玉宫虚閣拄青天上方甲第神仙宅¶
家世傳書道德篇松檜鱗殘時怒鬛鯨鯢石坼有飛泉¶
赤松黄石何從問白雪清谿且放船¶
　　奉懐羅先生從姑　　　　　　　湯顯祖¶
杖底山河數㸃煙真人氣候鬱羅天蓬壺别貯生春酒¶
<pb:KR2k0045_WYG_155-39a>¶
京洛傳㸔小字箋鶴唳月明珠樹裏漁歌風色杏壇前¶
也知姑射能冰雪誰道汾陽一窈然¶
　　送朱養淳太史典試江右　　　　呉道南¶
紫陌新軺夾道㸔詞臣分命出金鑾片帆左蠡乗新漲¶
一榻秋屏對早寒南國文裁運斤手西江脈重采詩官¶
何當更問閭閻苦歸與君王䇿治安¶
　　遊龍沙寺¶
歩入龍沙倍有神欲登彼岸問前津法華鐘響非闗耳¶
<pb:KR2k0045_WYG_155-39b>¶
祗樹花開别是春杯渡影疑江上棹錫飛風淨色中塵¶
上人話我真如諦了悟西來亦此身¶
　　忠禮書院(并序/)　　　　　　　　戴九元¶
　世宗為故學士夏文愍公建堂賜名璚恩樓曰寳澤¶
　碑勒宸翰數十中有定郊社儀及答文愍農桑䟽詔¶
　伏讀有感¶
丞相祠堂古信州衣冠遺像肅清修九重雨露璚恩第¶
千載江山寳澤樓郊廟大謨同日麗農桑温諭自天酬¶
<pb:KR2k0045_WYG_155-40a>¶
可憐魚水君臣際中道風波不自由¶
　　滕閣懐古(二首/)　　　　　　　　樊良樞¶
江上烟波釣叟知閒中日月鑑湖私龍飛真主曾登閣¶
虎拜文臣盡賦詩劔出石門蛟遁逺笙吹緱嶺鶴歸遲¶
莫嗟今古升沈事多少青雲負紫芝¶
層樓睥睨漢家墉百二闗河帶礪封鹿放西山回萬乗¶
劒留南斗避雙龍沈煙極浦通朝磬濺水空潭激夜舂¶
最是秋江漁篴穏數聲遥和翠微鐘¶
<pb:KR2k0045_WYG_155-40b>¶
　　暮春登滕王閣¶
江上春歸思渺然危欄百尺瞰寒烟美人南國銷芳草¶
帝子東風怨杜鵑半嶺孤雲銜落照一颿逺水淨浮天¶
月明十二樓頭曲夜夜吹簫到客船¶
　　遊岑山洞　　　　　　　　　　胡大成¶
重巖杳靄白雲端禪室還從雲外安石竇懸泉晴亦雨¶
松門翳日夏生寒焚香境逼諸天近聼梵心依初地寛¶
乍有晚雷喧萬&KR0284;空花正隔世塵㸔¶
<pb:KR2k0045_WYG_155-41a>¶
　　上藍寺秋興¶
給園聊作采真遊信美非鄉倦倚樓落日殘霞依鶩起¶
暮天片月帶江流雲凝竹樹千山暝雨過池臺萬户秋¶
無限歸懐逐來鴈東籬菊酒可能詶¶
　　過逍遥僖禪師寺僖為唐肅宗第九子修道逍遥¶
　　山中　　　　　　　　　　　　鄒維璉¶
萬峰一澗鳥鳴幽帝子道場此地留唐代寢園無百世¶
禪家墖宇獨千秋山名羅漢人偏應水比恒河沙不流¶
<pb:KR2k0045_WYG_155-41b>¶
莫説釋迦衣鉢逺雪山當日在南州¶
　　江天閣　　　　　　　　　　　張　位¶
片㠶煙雨暮湖間山在江心樓在山波影垂寒新石墖¶
鐘聲破寂舊松闗好風當面雲明滅流水何情客往還¶
樹外夕陽城市近喧闐車馬抗塵顔(閣在章江下/與滕閣相望)¶
　　夜宿南康歸宗寺　　　　　　　羅大紘¶
半結跏趺㸔逝波啼猿何處晚鐘和松間風入鳴黄鵠¶
洞口春深長緑蘿習定非因城市逺闗心偏向别離多¶
<pb:KR2k0045_WYG_155-42a>¶
明朝欲向潯陽去囬首滄江發棹歌¶
　　登華葢峰　　　　　　　　　　董　裕¶
萬丈丹梯傍斗墟從來仙子好樓居登臺似對浮丘奕¶
入洞猶懸晉代書虎嘯林風生壑暝鶴歸海月映窗虚¶
更依南斗瞻宸極縹緲紅雲䕶禁廬¶
　　平石　　　　　　　　　　　　董　緒¶
寳華仙麓開枰局千丈齊雲自坦&KR0421;金僕不來從虎伏¶
虞羅無及有鴻棲苔痕過雨春還碧玉骨淩霜晚更竒¶
<pb:KR2k0045_WYG_155-42b>¶
回首半山幽致在誰言異代不同時¶
　　春日登白鷺雲章閣(二首/)　　　　金光弼¶
揭孽髙甍插紫虚此方千載盛簪琚江東不識文章樹¶
彩女能留寳軸書百雉風煙青漢外一樽花塢夕陽餘¶
夜深應共星河宿借得天孫錦作裾¶
咫尺飛霞檻外分天低鷺水共氤氲層臺隠映金銀闕¶
畫壁淋漓錦繡文夾岸栁隂迷夕浪空江㠶影度春雲¶
白銅鞮後風流盡寥落千年一使君¶
<pb:KR2k0045_WYG_155-43a>¶
　　秋日費太僕招遊鵞湖¶
平湖曲曲快登臨況復秋風動客心畫閣浮光盤鳥上¶
蒼山撲翠落波深清霜未爛茨菰葉暖日猶垂栝柏隂¶
猶有窮交公輩在龜峰千載此幽尋¶
　　與汪靜峰使君遊青原　　　　　王徳新¶
翠落秋隂山更幽使君匹馬此同遊鐵橋抱月迎仙杖¶
珠樹飛花結羽樓巖靜猿啼驚露冷潭深龍臥帶烟浮¶
未妨把酒狂歌發塵世風流易白頭¶
<pb:KR2k0045_WYG_155-43b>¶
　　與劉瀘瀟陳梅和遊書林洞洞最深杳竒蹤怪形¶
　　不可勝紀¶
㡬回攀折入蓬萊碧殿晶光一竇開崖滴瓊漿晴亦雨¶
風敲石鼓晝常雷泉聲暗與黃龍渡樹色遥騰白鶴來¶
金篋秘書雲欲䕶狂歌天外有仙才¶
　　康山　　　　　　　　　　　　黃　鎡¶
湖上新春入舊年晴光蕩漾舳艫前雲天漸覺孤蓬逺¶
風浪無嫌夾渚偏真主運承周鼎後假王功著祖鞭先¶
<pb:KR2k0045_WYG_155-44a>¶
千秋廟食雞山頂客過徘徊一繫船¶
　　湯祠部義仍先生招集玉茗堂賦謝¶
　　　　　　　　　　　　　　　　謝三秀¶
草堂遥夜帶春星謖謖松風韻可聽題柱聲名髙畫省¶
著書嵗月老元亭寒宵對雨尊仍緑末路逢人眼倍青¶
懐抱為公傾欲盡肯言裘馬向飄零¶
　　舟次金川　　　　　　　　　　王素節¶
白蘋飛雪㸃江頭帆引西風去不收侵晚始離南浦驛¶
<pb:KR2k0045_WYG_155-44b>¶
將晡俄轉大洋洲望迷紅日天尤逺歸近丘園髮已秋¶
南去北來頻萬里此身曾似子長遊¶
　　登麻姑　　　　　　　　　　　袁懋謙¶
叠嶂層崖隠夕曛登臨屐齒破苔紋中天練淨懸雙瀑¶
下界林昏擁亂雲絶頂桑田曾見變半空笙鶴杳難聞¶
麻姑不返方平去雞犬依然隔暮氛¶
　　入麻源¶
歩入麻源日欲曛錦屏回合路難分誰驅怪石横青澗¶
<pb:KR2k0045_WYG_155-45a>¶
直瀉飛泉出白雲坐久濕衣嵐翠重歸來曳杖月華紛¶
仙山多境如堪臥採藥吾將狎鹿羣¶
　　登仙巖¶
見説仙都縹緲間到來雞犬隔塵寰樓疑結蜃空中現¶
人似騰猿樹杪攀擬挾飛仙凌絶嶠誰分玉髓駐頽顔¶
天邊偶作乗槎使真向銀河泛斗還¶
　　春日招王孔丞徐國子艾千子登雄嵐峰¶
　　　　　　　　　　　　　　　　魏光國¶
<pb:KR2k0045_WYG_155-45b>¶
曾聞絶頂駐真仙捫石攀蘿屢困眠已怪層峰爭蔽日¶
翻驚逺水欲浮天春花似錦何須織好鳥如琴不用絃¶
共爾盤桓誇勝跡祗應此處學長年¶
　　薾雲橋　　　　　　　　　　　李應昇¶
崩崖如削走鳴湫山骨撐來鳥道浮金井舊傳三峽曉¶
玉淵今帶五峰秋雲根倒影懸青壁霞幙空飛接素流¶
閒自倚闌孤鶴逺相㸔直作廣寒遊¶
　　歩自牛灣歸鹿江二首　　　　　楊廷麟¶
<pb:KR2k0045_WYG_155-46a>¶
清溪一曲許藏舟何事浮湘傲九州布穀聲中村鼓急¶
杜鵑開後旅心愁安能自負盧敖杖猶有人歸燕子樓¶
澤畔長吟非楚客不妨隨意泛沙鷗¶
桑隂十畝路荒茫漫笑嵇生醒更狂倦犢晝眠春水夢¶
野花時過午風凉㸔雲心緒愁難盡散髪行歌意已傷¶
江漢況今多虎豹又聞烽火近潯陽¶
　　香城雪坐¶
十年江上半漁臣為爾流連暫卜鄰已向洪崖封禹穴¶
<pb:KR2k0045_WYG_155-46b>¶
空勞洞口問秦人冰城久信窮魚隠風影何闗竹葉身¶
煨栗無言縁底事莫將熊虎歎沈淪¶
　　雩都羅田巖讀周元公岳武穆王文成羅文恭諸¶
　　先生題字李凌虚易去浮易山甫施教臣及兒輩¶
　　同遊　　　　　　　　　　　　劉同升¶
納凉何處碧雲端樓閣崖懸星斗寒舟楫逺同鳬鴈影¶
山城長作畫圖㸔頻移茵席清娯久時見磨崖舊字殘¶
多病支離兼避地韻人容易共盤桓¶
<pb:KR2k0045_WYG_155-47a>¶
　　族姪女殉難(冇序/)¶
　女永新人適周氏湘隂明府孫女也知宼將至著衣¶
　十數重以線紉之罵賊不已賊臠之¶
手把重綈密密縫出門罵賊死從容泉臺不怨新婚别¶
廟祀無慚茂宰封作女曾聞天上謫為雲羞向楚山逢¶
傷心臠死驚竒節何必男兒始亢宗¶
　　文杏庵(有序/)¶
　龍沙之側故有小庵文杏一株為南浦諸樹之長因¶
<pb:KR2k0045_WYG_155-47b>¶
　以文杏名庵¶
一株文杏緑隂穠倩作庵名問五宗不見春風吹菌閣¶
有時疎雨滴桐峰鄰多古寺蘭沙淨門對西山爽氣重¶
日暮江聲催鼓栧明朝言訪又支笻¶
　　杏花村　　　　　　　　　　　王仲序¶
省垣東去路迂斜猶有名村是杏花春水平蕪千萬頃¶
暖風沽酒兩三家勸農何事花迎馬送客歸時栁帶鴉¶
明日青原遥引望江城如抱暮雲遮¶
<pb:KR2k0045_WYG_155-48a>¶
　　麻源第三谷　　　　　　　　　曾　璵¶
秋興撩人出郭行偶來三谷覺身輕清泉色為丹崖變¶
萬&KR0284;聲隨獨鶴鳴錯憶子真家欲問空懐康樂句難&KR0435;¶
數杯仙醴陶然醉一臥雲邊絶世情¶
　　下五龍巖　　　　　　　　　　黄廷鳯¶
兩年甫暇尋秋寺一路忻從逺岫行古澗龍銜珠錯落¶
禪闗虎臥石縱横僧依蘿屋慿虚住松挾濤聲夾道迎¶
莫嘆塵纓無處濯巖前新水照人清¶
<pb:KR2k0045_WYG_155-48b>¶
　　通天巖(二首/)　　　　　　　　　唐邦佐¶
怪石空懸山勢欹洞門低度日光遲乾坤何意故留此¶
今古有人來賦詩道路盡從樵者得壺觴敢後大夫期¶
不因簮弁妨山水我輩風流良在兹¶
結伴山中暫避喧每從佳處便停軒只疑蘿薜峭無路¶
豈謂雲根小有門到此頓令忘歳月㸔來别是一乾坤¶
松聲鳥語闗詩思獨對巖頭兩不言¶
　　經下韓灘作　　　　　　　　　鍾　瓘¶
<pb:KR2k0045_WYG_155-49a>¶
曽因蜀道損朱顔到此還逢百丈艱水自東來奔似馬¶
石從中起突如山盤渦定是蛟龍窟隘路真成虎豹闗¶
名利不能驅釣叟結廬翻説此中閒¶
　　㢘泉　　　　　　　　　　　　姜　璉¶
涓涓泉脈石中生流出招提分外清涵鏡有光能照物¶
鳴琴無譜自成聲一泓徹底元無滓萬古稱㢘豈盗名¶
若使&KR0421;齊身未死也須來此濯塵纓¶
　　吏隠亭　　　　　　　　　　　萬時華¶
<pb:KR2k0045_WYG_155-49b>¶
橋水東西孺子鄰當年仕隠各全身龍蛇今古孤亭晚¶
桃李晴隂萬井春大漢氷霜留氣韻重湖煙月照精神¶
因君敢慢今時尉簿領驅馳或有人¶
　　孺子祠¶
舊宅曾聞傍水濵祠堂古岸照嶙峋五陵樹已迷狐兔¶
一榻香猶薦藻蘋意氣何人傾赤社英雄滿地兆黄巾¶
當年龍戰終多事千古冥鴻屬外臣¶
　　遊龍源　　　　　　　　　　　劉日杲¶
<pb:KR2k0045_WYG_155-50a>¶
龍源深處萬峰稠金鑠芙蓉面面秋自是遊人不肯到¶
寧知此地儘多幽一絲細路縁山腹百尺飛泉挂石頭¶
老我好竒欣共賞攜尊數過坐消憂¶
　　遊靈芝巖　　　　　　　　(真人/)張宇初¶
披霧朝尋虎豹蹤倚崖磐石獨嵌空紫芝煙暖靈根長¶
翠壁雲深野路通古木千齡忘換劫落梅㡬樹漫飄風¶
澗阿蘚磴猶陳跡隔世清遊豈偶同¶
　　登擬峴臺¶
<pb:KR2k0045_WYG_155-50b>¶
城上危樓俯大江峴山遺慕入蒼涼萬家烟樹汀洲白¶
百叠雲岑橘柚黃裴度流風増感慨南豐舊刻妙詞章¶
衰榮塵跡知何限極目狂歌付大荒¶
　　南埜驛　　　　　　　　　　安南使臣¶
鼓報黄昏客泊船咿咿軋軋櫓聲連一雙鳬鳥滄浪外¶
㡬箇人家楊栁邊紅日落殘鈎挂月白雲捲盡鏡磨天¶
安南萬里朝天客暫假郵亭一夕眠¶
國朝¶
<pb:KR2k0045_WYG_155-51a>¶
　　舟中望廬山　　　　　　　　　曹　溶¶
霜滿漁磯意渺然匡廬一望挿青天棲遲陶謝烟嵐裡¶
界限荆揚巖岫邉猿鶴百年耽嘯傲江湖萬里異風烟¶
蕭條遷客情何極目斷南来五里船¶
　　灌瓦研詩(并序/)　　　　　　　　李元鼎¶
　余家有古硏得之金陵老友薛更生其世蔵也研形¶
　五瓣若梅花色如金粟藏經紙中邉血斑翡翠隠起¶
　似出土銅叩之作金玉聲細膩發墨亦竒珍矣相傳¶
<pb:KR2k0045_WYG_155-51b>¶
　為灌嬰廟瓦洪容齋守贑時獲扵雩廟左池窾為研¶
　銘以章之語載續筆中辛丑秋日余偶逰雩陽考郡¶
　邑志益信志云研重十斤刓闕兩角其光沛然色正¶
　黄余研光色則同但厚止二寸許重不及十之一二¶
　豈後人剖而成器不止余之一研邪嗟乎灌将軍往¶
　矣今欲尋其廟之故址無有識其處者獨此一研令¶
　人憑弔欷歔而不忍置此吳融所為賦古研有塵土¶
　依人而伍瓊瑶句蘇子瞻銘龍尾而云閲人扵古今¶
<pb:KR2k0045_WYG_155-52a>¶
　蓋感慨係之矣因賦小詩貽同志者和焉¶
梅花研久伴青燈金質黄流笵古硎漢代何人尋灌壘¶
雩陽有志紀洪銘方之銅雀歌鐘逺潤以玉蜍戰血熒¶
珍重傳家供翰墨毋煩端歙斲山靈¶
　　宿蕭季公梅檀林¶
分取春浮一曲餘胸中丘壑總如如廊隂晚接花前檻¶
閣影深摇竹外居雨過烟沈迷櫂逺月來樹隔得鐘疎¶
西莊曽復招裴廸我欲相從更結廬¶
<pb:KR2k0045_WYG_155-52b>¶
　　葛仙壇訪見明尊宿　　　　　　徐世溥¶
幽居幾嵗狎偷安特為孤峰上葛壇一臥烟蘿忘入徑¶
長看雲石對凭欄崖經野燒松鱗古澗挾餘冰竹影寒¶
最愛相逢無佛語成蹊共在不言端¶
　　獨上新滕王閣¶
獨自登髙睠故都周廻殘錦半糢糊新題欲賽蛟龍字¶
舊跡疑翻蛺蝶圖蘇圃只今煙蔓草徐亭誰昔雨生芻¶
由來名勝兼資福得似君王此閣無¶
<pb:KR2k0045_WYG_155-53a>¶
　　繙經臺(在撫/州)　　　　　　　　　李來泰¶
過江義學重珠林慧業文人自古今貝葉燈傳春草夢¶
蓮花香散石楠隂雨暘舊谷靈巖静日月長源碧澗深¶
領取泥洹公案在還從屐齒證清音¶
　　羊角石¶
聞道元文藏石室神羊一角隠仙蹤清風近拂三三曲¶
紫氣平臨六六峯路啟五丁雲自祕書傳二酉洞仍封¶
低徊片石猶堪語欲倩桐鯨叩巨鐘¶
<pb:KR2k0045_WYG_155-53b>¶
　　過修嶺是涪翁故里　　　　　　丁宏誨¶
荒城文物太凋零魯直才名照汗青千仞燕崖摩絶壁¶
一泓修水遶虚亭殘楓早受秋光醉宿鷺多添夜氣腥¶
子姓流移廬舎改獨存詩派説分寧¶
　　古龍沙　　　　　　　　　　　王元度¶
大地誰摶萬斛沙蒸雲吹浪繞龍華銀河倒影痕俱淨¶
劫火成灰勢愈加謾訝回風清佛土還期望氣長仙葩¶
人間陸海毋勞問一片澄湖寫落霞¶
<pb:KR2k0045_WYG_155-54a>¶
　　鄱陽湖望五老峰　　　　　　　曾　畹¶
蒼然葱翠兩三灣欲載匡廬出故闗水合江湖歸萬里¶
地分吳楚接千山老蛟吹雪波濤白髙髻懸崖薜荔斑¶
自愧偏隅非華岱也稱喬嶽俯雲間¶
　　過鵞湖書院　　　　　　　　　甘　京¶
翠微山色㸃雲根萬木驚霜落葉繁爼豆古今崇聖學¶
瓣香朝暮愧禪門一時持論多同異千載斯文㡬廢存¶
在昔趨庭曽竊問至今空谷與誰論¶
<pb:KR2k0045_WYG_155-54b>¶
　　冠石　　　　　　　　　　　　林時益¶
城西之石峰嶙峋冠石之冠古製存初以力畊久為客¶
時因避亂還成村窻間無數桂花葉屋裏一株桃樹根¶
山口竹林響清晝逺林歸盡鉏茶人¶
　　戊子兵圍章門七月三日掠中州劉子峻之妻吳¶
　　氏妾朱氏俱被執不從死於水子峻哀之乞余賦¶
　　詩　　　　　　　　　　　　　胡學浹¶
名節雙雙弱骨持千秋生氣令人思香魂漲緑東溪水¶
<pb:KR2k0045_WYG_155-55a>¶
鵑口流紅暮雨時泉下芳魂攜好伴風前玉樹立佳兒¶
鬚睂愧殺稱男子生死闗頭怕别離¶
　　謁岳武穆王詞　　　　　　　　劉瀚芳¶
燕雲唾手數偏竒十二金牌捲義旗半壁中原㸔馬立¶
三台上將奏星移矢心惟鏤精忠字報國空題武穆祠¶
只有䖍州章貢水灘頭猶作吼聲悲¶
　　登䖍州望江樓　　　　　　　　程可則¶
鬱孤臺畔暮天空與客登臨起大風馬耳羣山歸睥睨¶
<pb:KR2k0045_WYG_155-55b>¶
虎頭全郡攬崆峒窻吞閩楚三千里地跨東南百二雄¶
煙火夕陽生處處近聞中澤少哀鴻¶
　　渡雙牌峽¶
䖍州南上路巑岏忽到雙牌水氣昏㠶向夕陽爭古道¶
天留孤塹峙江門沿洄百折灘聲急明滅千峰樹影繁¶
谷口忽聞雞犬喚人家疑是武陵源¶
　　雙劍峰下黄巖寺　　　　　　　施閏章¶
黃巖林下弄清暉古寺寒潭石徑微寳墨池臺留佛碣¶
<pb:KR2k0045_WYG_155-56a>¶
爐峰煙霧染僧衣峽開青玉奔雷急崖暗蒼龍帶雨歸¶
誰倚枯松招五老共㸔杖底片雲飛¶
　　陶公讀書臺¶
山寺鴉啼灌木隂荒臺有客共登臨雲開對岸青峰逺¶
江擁孤城白露深春草迷離絃誦地夕陽慿弔古今心¶
野塘流水猶無恙舊刻殘碑何處尋¶
　　重九後九日同諸公入青原留宴山亭¶
重陽節後菊花開古塔慿髙秋色來僧自曹溪曾卓錫¶
<pb:KR2k0045_WYG_155-56b>¶
客同彭澤一銜杯鳴泉激瀬侵衣濕絶壁流雲拂面回¶
白鶴歸巢林影亂悠然欲臥碧山隈¶
　　贑州謁王文成祠　　　　　　　王貽上¶
新建當年此誓師森然松柏見靈祠軍聲不藉條侯壁¶
籌䇿惟應漢相知萬古許孫同廟食一時張桂太傾危¶
後來論定煩青史峴首猶存墮淚碑¶
　　登潯陽鎻江樓懐古　　　　　　丁　煒¶
荒城一半枕蒿萊楓葉蘆花晚照開天外山迴三楚合¶
<pb:KR2k0045_WYG_155-57a>¶
樓前潮落九江來城經郭黙全家少地憶陶公百戰回¶
莫向暮鐘談往事白頭僧在不勝哀¶
　　新淦舟行¶
城下空江向北流䖍州西上正悠悠栁邊過雨鷺窺網¶
花外夕陽人倚樓漁笛數聲愁欲劇蓬窗孤枕夢偏幽¶
一川煙景頻來往每對青山憶舊遊¶
　　題南昌鐵柱觀　　　　　　　　朱彞尊¶
丹甍縹緲麗層城鐵柱縱橫鍊紫清隂洞蛟龍睛有氣¶
<pb:KR2k0045_WYG_155-57b>¶
虚堂神鬼晝無聲遊人自愛登髙賦仙吏仍兼濟物情¶
雷雨忽愁天外至江湖元在地中行¶
　　塵外亭　　　　　　　　　　　鮑䕫生¶
宿露空濛封石磴上方鐘磬出層巖客來煮茗燒黄竹¶
鶴下尋巢遶碧杉一帶荒城銜落日兩江流水亂歸帆¶
舊遊記得同君處畫省如今似隔凡¶
　　吳城登望湖亭　　　　　　　　朱國漢¶
金鐃回首夕陽邊客裏年光感逝川千里書來湖口縣¶
<pb:KR2k0045_WYG_155-58a>¶
片帆人上秣陵船長風捲浪花如雪極浦連天草似烟¶
何處笙璈江水沸令公祠下響神絃¶
　　滕王閣¶
物換星移又㡬經珠簾畫棟半凋零凄清月照雲卿圃¶
斷續煙横孺子亭掠水斜看孤鳥白落帆遥帶逺山青¶
風流文藻今誰是一片漁歌起暮汀¶
　　珠磯阻風¶
片帆東去指襄樊估客停舟傍水村戊鼓連天喧渚雁¶
<pb:KR2k0045_WYG_155-58b>¶
浪花如雪拜江豚蘆中宿火分漁艇枕上濤聲斷旅魂¶
三老歌呼無一事柁樓明月又黃昏¶
　　過贑州是程周量舊遊題詩處和韻¶
　　　　　　　　　　　　　　　　梁佩蘭¶
萬壑風髙木葉哀四山雲起鬱孤臺闗分江口東西合¶
㠶向灘頭日夕來纔入戍樓聞畫角憶歸山驛認紅梅¶
故人把筆題詩處不得登臨不擬回¶
　　偕存西古璣滕王閣晚眺(二首/)　　陸世楷¶
<pb:KR2k0045_WYG_155-59a>¶
聞道前朝破楚年柏梁開宴集羣賢仙蹤尚憶匡廬月¶
戰跡空存彭蠡煙粉榭無情銷畫蝶荒臺有恨託啼鵑¶
江頭多少傷心處不是窮途亦愴然(明太祖駕幸南昌/命羣臣登閣賦詩)¶
江上看山晚更宜秋屛坐對詠新詩偶乗此夕琴樽興¶
因動當年簪笏思(曽王父任藩/伯九載於此)五老峰髙連棨㦸百花¶
洲冷漾旌旗孤舟千里依荒渚漫説搴帷似舊時¶
　　丙申十月廿八日初入贑過惶恐灘和東坡韻¶
暫辭束帶即閒人柔櫓輕橈狎此身忠信自能忘險道¶
<pb:KR2k0045_WYG_155-59b>¶
艱危真可見勞臣舟隨瀨下湍逾鷁石與波平細似鱗¶
莫畏三江風浪惡滔滔南北總迷津¶
　　廬陵過文信國墓¶
黃冠偶憶少陵詩方外生還豈所期嗚咽墓前流北水¶
寂寥壠畔向南枝徇身柴市成仁義合葬螺川感孝慈¶
正氣此邦常不泯九原把臂有新知(明末劉狀元同升/國亡殉節其墓亦)¶
(在江/邊)¶
　　滕王閣詠懷(四首/)　　　　　　　陸　葇¶
<pb:KR2k0045_WYG_155-60a>¶
昔年挂席未登臺此日披襟萬象開歳月豈容人老去¶
山川如待我重來書生圖畫銷丹粉刺史碑文臥緑苔¶
勝地登臨非易得坐㸔雲起更徘徊(韓昌黎在袁作記/盧太學次楩自跋)¶
(滕王閣圖皆以/不得登眺為恨)¶
龍沙曲抱灌嬰城戰勝鄱陽列萬營一劔乍麾妖彗滅¶
三江雖險檄書平當筵有客揮毫賦盡醉無人擊柱爭¶
此際雍容懽在藻樓臺想像氣崢嶸¶
春深芳草碧含煙無數滄桑在目前山背日沈清嶂合¶
<pb:KR2k0045_WYG_155-60b>¶
浪頭風湧大江懸欒公社日新牲醴召伯甘棠舊井廛¶
文獻可徵遺澤在白頭父老尚淒然(曽王父為江右方/伯九年有專祠在)¶
(章江門内久為戌/卒所踞至是始復)¶
歩屧行遊水岸齊風光都在蓼洲西窗中逺浦征帆小¶
檻外空山夕照低懸榻使君猶落落上書仙尉亦栖栖¶
千秋亭圃埋荒徑畫棟慵看姓氏題¶
　　南安道中¶
章江百折走千峰南粤車書一道供負耒新民終是客¶
<pb:KR2k0045_WYG_155-61a>¶
(海上投誠者/多散處邨落)佩刀久戍不為農買魚舊浦知何處看鹿¶
髙山第㡬重往事凄然成記憶浮雲天地老孤踪¶
　　夜泊石鐘山　　　　　　　　　萬　任¶
湖濱對立却亭亭别有清音注水經此石端從天外落¶
何人肯向月中聽春潮雪捲三巴白秋雨烟拖五老青¶
鏜鞳舟頭眠不得起將蘇記問山靈¶
　　吉州¶
城頭髙望野雲閒渡口雲歸人未還章貢春濤浮鷺渚¶
<pb:KR2k0045_WYG_155-61b>¶
廬陵秋色染螺山舊家柱石殘烽後新市漁樵落照間¶
極目風㠶天際盡斗牛劒氣近鄉闗¶
　　孺子亭　　　　　　　　　　　李振裕¶
村煙漠漠水泠泠俊顧其如冷眼醒雨過樓臺清夢杳¶
雲連城郭暮山青重湖盡日流孤枕髙士何妨認草亭¶
賸有漁歌還上下好從物外想儀型¶
　　梅尉廟¶
吏隠仙蹤未寂寥呉門端不為吹簫桐江自喜甥嚴瀬¶
<pb:KR2k0045_WYG_155-62a>¶
新室誰從臘漢朝嶺外梅花飛白雪樓頭鴻雁度春宵¶
東湖遺廟人猶識寂寞疎鐘送晚潮¶
　　赮封廢寺瞻赤脚塔　　　　　　查慎行¶
自從蛟拔門前樹水氣猶腥一壑泉萬瓦盡隨飛雨去¶
孤鐘空向廢堂懸(三年前寺傍起蛟以千計/殿瓦悉為所掣惟存梁柱)泥金塔縫¶
風吹裂映竹窗櫺日射穿不用琳宫更巍煥御碑原自¶
配羣仙¶
　　從萬夀寺經百花園¶
<pb:KR2k0045_WYG_155-62b>¶
草煙竹靄午霏霏行盡懸崖接翠微過夏客餐嘗筍去¶
隔林僧擔賣茶歸穠花繞地晴添艷乳水流田土漸肥¶
自覺向南風候暖早秋時節尚生衣¶
　　淨成精舍懷天然澹歸二禪師¶
萬枝修竹一龕燈山外青山又㡬層有此林巒應著我¶
無多文物半依僧香前蠧辟繙經案鉢底龍眠挂壁藤¶
紫桂巖前人不見秋風猶記别南能(往與澹公别於/家黄門伯如圃)¶
　　白鹿洞書院紀事(二首/)¶
<pb:KR2k0045_WYG_155-63a>¶
古洞盤旋路欲封到門無樹不喬松隂森前後三重殿¶
突兀西南五老峰兵火縱教仇典籍蟲魚何敢蝕蛟龍¶
(書院中有及御賜十三經/二十一史    御書二額)睢陽嶽麓全荒棄留得宫牆¶
儼辟雝¶
九原可作心相許千古淵源只數公大事商量何草草¶
當時位置太匆匆祠荒勿復論分合道在終須辨異同¶
祀典也應煩早定莫令禮樂笑淹中¶
　　將至南安作　　　　　　　　　陳奕禧¶
<pb:KR2k0045_WYG_155-63b>¶
郎吏紛紛夾道遮連朝迎拜使君車銅符再剖來東嶠¶
玉枕遥尋問白沙春遇麥疇成樂土身安仙郭欲忘家¶
并無琴鶴人休笑幸有宜城酒可賖¶
　　信豐南山寺坏土巋然相傳為吕汲公墓瞻拜敬¶
　　題　　　　　　　　　　　　　張尚瑗¶
垂簾元輔數闗中正色誾誾七尺躬已謝黨爭超雒蜀¶
猶罹竄罰矯熙豐百縑不礙尊賢意二井長霑潤物功¶
歸𦵏君恩青史在故留疑塜重蠶叢¶
<pb:KR2k0045_WYG_155-64a>¶
　　　章貢臺　　　　　　　　　　　王　原¶
　孤城斜倚青山立更上山城最上頭列案羣峰晴厯厯¶
　如環雙水去悠悠雲連野濶收禾黍日落臺荒散馬牛¶
　老屋破殘餘戰壘側身吟望古今愁¶
　　　佛手巖　　　　　　　　　　　李　瀅¶
　天池積翠恣淹留佛手巖前䇿杖遊磵户只疑疎雨滴¶
　晴江真見夕陽流松蟠鳥道多摩頂石瞰僧扉欲㸃頭¶
　白鹿仙臺更何處暮雲荒草感深愁¶
<pb:KR2k0045_WYG_155-64b>¶
　　　東湖懷古　　　　　　　　　　裘君宏¶
　東湖簫鼓憶當年栁色江潭倍黯然兩相樓臺成宿草¶
　二橋歌舞散寒煙湖魚味共松鱸美村杏花同鐵樹傳¶
　洲上草堂原有賦髙文誰續李王篇¶
　　　白鹿篇贈毛心齋　　　　　　　朱　軾¶
　峩峩鹿洞講堂開萬古精靈發越來¶
聖主崇儒垂切問清時選牧必良才光風霽月君新領古¶
　檜蒼松地舊栽從此洪鐘時一叩不教庭廡翳莓苔¶
<pb:KR2k0045_WYG_155-65a>¶
　　豫章懐古用王梅溪宿多福寺韻　劉廷璣¶
往事流傳近若何秋風樓閣夕陽坡要知官裏神仙少¶
(梅福為/南昌尉)豈料城中處士多(徐孺子亭在東湖髙橋陳陶/園在東湖南岸蘇雲卿圃在)¶
(束湖百/花洲上)山接&KR0716;廬髙滴翠水交章貢逺生波㡬時塵外¶
容相對老樹青䓤不改柯(豫章本/木名)¶
　　題北蘭寺¶
寒泉名雪寺名蘭一帶蒼松翠柏間虚閣風生雲散去¶
孤亭人靜鳥飛還三春白湧連天水萬古青留隔岸山¶
<pb:KR2k0045_WYG_155-65b>¶
門外紛紛誰解此停舟駐馬暫偷閒¶
　　潯陽懷古¶
穆然遐想晉唐間宦海遊人不等閒五栁先生陶靖節¶
九江司馬白香山謫來身共寒松老(白詩寒松縱/老風標在)歸去¶
心同倦鳥還一樣能詩兼愛酒髙風自昔已難攀¶
　　立秋後過南山崖留題　　　　　鄒宏志¶
閒身殊悔又之官只有㸔山興未闌放眼喜當秋氣爽¶
攜笻來踏葉聲乾雲生石壁千巖暝風送松濤一寺寒¶
<pb:KR2k0045_WYG_155-66a>¶
僧榻盤桓機事少臨流髙枕羡魚竿¶
　　宿建昌驛南舖　　　　　　　　萬承蒼¶
斜日猶懸喚渡亭征車暫憩使君㕔湖邊載酒尋明月¶
(湖/名)石上題詩憶落星(石/名)欲問樟公非舊質可憐炭婦變¶
真形人間合覔周居士去傍雲巖採茯苓(樟公炭婦皆/建昌舊事周)¶
(續之故居與/雲山相近)¶
　　復上讀書臺觀黃山谷七佛偈及王文成平濠題¶
　　志　　　　　　　　　　　　　陸奎勲¶
<pb:KR2k0045_WYG_155-66b>¶
百尺書臺勢可慿凌晨還卓一枝藤即心即佛人留眼¶
擒賊擒王我服膺詩老源流江右别儒生習氣晚年增¶
空山㡬許如椽筆雨蝕苔荒榻未能¶
　　落星墩　　　　　　　　　　　涂　登¶
寒芒祗合紫微游至寳龍宫未敢收獨使中流撐一柱¶
不教天上贅多疣波光接月銀河皎星氣臨湖玉宇秋¶
我向&KR0716;廬峯頂望晶盤摇蕩夜珠浮¶
　　石洲亭　　　　　　　　　　　帥念祖¶
<pb:KR2k0045_WYG_155-67a>¶
楓葉蕭疎古道清西風斷岸石洲亭垂楊渡口㠶初轉¶
落日人家山自清短句靜敲秋寂寂素琴坐鼓水泠泠¶
盤桓未覺歸途晚遥指漁燈出杳𠖇¶
　　百花洲　　　　　　　　　　　吳　烱¶
灔灔玻璃好面城飲川虹旦晚波平春風笑入花叢去¶
天氣愁將栁絮迎轉瞬韶光空跌宕不磨名節自縱横¶
誰人識得蘇卿意月印洲前一片明¶
　　登滕王閣¶
<pb:KR2k0045_WYG_155-67b>¶
春風今又到江隈傑閣層層金碧開青雀乍來迷錦霧¶
珠簾曉起絶黃埃聲沈彭蠡漁歌逺色隠&KR0716;廬夕照堆¶
為信此邦風俗美美人香草重低徊¶
　　百花洲　　　　　　　　　　　楊毓健¶
誰道蓬瀛在海東仙源咫尺小橋通囂塵迥隔清流外¶
砥柱孤標巨浸中百雉城闉環靜影萬家煙火映晴空¶
雖然丘壑無多地盡日登臨興不窮¶
　　琵琶亭次韻　　　　　　　　　錢陳羣¶
<pb:KR2k0045_WYG_155-68a>¶
尚憶潯陽送老年偶翻一曲教坊傳名心自副青山本¶
綺語應皈白社蓮(樂天自寫詩/集藏東林寺)賓從同時來置酒星旌¶
斜日此停船放歌楚些招居士江水無聲月在天¶
　　喚渡亭次韻¶
沙堤驟馬白於銀似向西湖去踏春喚渡亭邊飛一葉¶
雲居山外問雙津縠紋緑净誰能唾龍井芽香乍可親¶
我是江州老司馬蹔將翠黛着閒身(時余乞假/將還浙江)¶
　　山下渡曉發¶
<pb:KR2k0045_WYG_155-68b>¶
江流闌入抱雲居水色山容玉不如一幅硬黃留粉本¶
雙崕空翠潑林箊船頭靃靃衝波鴨沙口蓰蓰挂網魚¶
下馬濕衣來問渡晨晞浥露小凉初¶
　　九月十五日彭樂君方伯黄訒菴觀察蔣肇予施¶
　　棠村兩副使李仙蟠叅政招同馮靜山侍御開靜¶
　　菴中丞金檜門學使髙魏公總戎讌集百花洲賦¶
　　謝二首兼以志别¶
雅開餞席問蓮塘落日秋隂上女&KR0633;檀板能催文字飲¶
<pb:KR2k0045_WYG_155-69a>¶
金魚多帶菊花香風流勝地誰相繼事業名山可許藏¶
緩歩石橋尋仄徑添衣為領晚來凉¶
陶然隨意坐苔斑為政寧辭半日閒如市臣門無請乞¶
(榜發後諸生/謁者無虚日)依雲仙館有追攀栁枝全解歌人舞楓葉¶
先侵座客顔明發船頭义手立(時請假由浙/江還  朝)多情難别¶
是西山¶
　　登滕王閣¶
曽聞修竹掩空亭興廢千年亦屢經畫棟月明廻北斗¶
<pb:KR2k0045_WYG_155-69b>¶
珠簾雲凈展西屛無窮烟景成朝暮有數詩篇寄性靈¶
滾滾長江留不住當歌對酒莫教停¶
　　夜陪集齋叔祖彭樂君方伯金檜門學使馮靜山¶
　　侍御遊北蘭寺　　　　　　　　錢　載¶
沙軟江斜竹徑青夜遥相喚入禪扃燭光林影棲鴉起¶
露氣蟲聲落桂馨朱閣從容秋士&KR0282;碧霄親切使臣星¶
待懸曉日闌干上㸔盡西山十二屛¶
　　文山先生祠　　　　　　　　　金徳瑛¶
<pb:KR2k0045_WYG_155-70a>¶
留取丹心照汗青明知下藥疾彌增少年歌舞家居樂¶
死後風霾烈氣騰社稷孤舟沉海島科名千古重廬陵¶
可憐同氣稱難弟不及夷齊一傳登¶
　　九江使院西有八角石為元總管李忠文公黼墓¶
　　余出入必式焉賦長句吊之¶
紅巾東下已臨江壯氣登陴控此邦市里今存八角石¶
波心舊列七星樁天魔秘宻猶酣舞首䑕紛披各竄降¶
未廢科名收國士李齊余闕總無雙¶
<pb:KR2k0045_WYG_155-70b>¶
　　謝文節祠三首¶
聽角寒雲擁麗譙信州剰土豈岧嶢流離閩海盤中蕨¶
凄斷崖山笛裏潮舉國蟲沙齊變滅一門魂魄各飄摇¶
江南養士無厮養粒絶空腸氣不消¶
秦庭何處乞師奔趙氏真無尺地存痛哭心唯依帝子¶
薦賢人悞配王孫南陵風雨誰私祭北寺朝昏亦餒魂¶
寄語墨胎山下草經春莫發舊青痕¶
憫忠古寺弋陽溪兩地英靈問所之餓骨何心重肖像¶
<pb:KR2k0045_WYG_155-71a>¶
　丹楹一旦煥清祠孤生厄運離鄉久異代周親聚首遲¶
　得遇¶
聖朝容直道綱常百世與維持(丙寅五月御史沈君椒園/請于憫忠寺專祠肖公像)¶
　(部議不允今弋陽修葺/祠宇附祀闔門忠烈)¶
　　　渡潯陽江　　　　　　　　　　史貽謨¶
　京峴分流江路賖十年蹤跡歎浮家金焦慣渡中泠水¶
　章貢俄乗上漢槎到海定知經㡬曲𨗳源直欲溯三巴¶
　南征未覺鄉闗近一髮青山指暮霞¶
<pb:KR2k0045_WYG_155-71b>¶
　　　渡潯陽江(有序/)　　　　　　　　錢陳羣¶
　　　　自黃梅至江干謂酉山曰若今日渡江明日曉¶
　　　　經廬阜下就東林館館後散歩虎溪酌知慧泉¶
　　　　從西林上肩輿前去不亦善乎時日將暮風水¶
　　　　未順利太守劉君殿虎明府髙君宜堂飭所司¶
　　　　具牲醪致祭禮畢登舟方鼓枻風從東來揚帆¶
　　　　截流而渡入江州城則夕陽猶在山也酉山有¶
　　　　詩記之即次其韵¶
<pb:KR2k0045_WYG_155-72a>¶
自笑行人願更奢到來臨晚喚船家誰知天使雙星節¶
穏似張騫八月槎老去無端憐骨月夢來定許過湘巴¶
(時舍弟界/官秭歸)中流西望烟波渺㡬㸃風帆一片霞¶
　　東林寺次吳眉菴少司馬題壁原韵¶
古原路轉隔江天九叠屛風對面懸隨意入林呼作社¶
偶然卓錫便名泉聲聞何處無三笑著相㡬曾見白蓮¶
我欲躡雲登絶頂招同五老話尊前¶
　　東林寺和壁間吳眉菴前軰韵　　史貽謨¶
<pb:KR2k0045_WYG_155-72b>¶
東林遥望接諸天峭壁雲深萬木懸繞寺有山皆積翠¶
到門無樹不鳴泉六時未改禪堂課十丈全荒缽院蓮¶
欲向聲聞尋笑蹟㡬回惆悵虎溪前¶
　　中秋日雨後協一堂閲文彭樂君方伯李蒼崖前¶
　　軰各遺桂一枝贈謝一首呈同事諸公¶
　　　　　　　　　　　　　　　　錢陳羣¶
雨過江城月半廊兩行銀燭正髙張重擕天上呉剛斧¶
領取人間鷲嶺香要與佳文増氣色肯同衆卉鬥芬芳¶
<pb:KR2k0045_WYG_155-73a>¶
　夜來試院茶初熟手摘瓊英帶露嘗¶
　　　予再典豫章試事竣林青圃學使楊卓庵總戎彭¶
　　　樂君方伯徐階五觀察李蒼崖叅政施棠邨蔣肇¶
　　　予兩副使邀同史酉山編修阿補堂大中丞集百¶
　　　花洲酒半大中丞指壁間石刻謂予曰此居士三¶
　　　載前集此叙事詩也今日之㑹不可以無詩曷依¶
　　　前韵為之遂援筆以賦時乾隆庚午九月十四日¶
　古亭深穏坐秋塘石作屛風樹作墻人影隔簾多入畵¶
<pb:KR2k0045_WYG_155-73b>¶
　歌聲到水自生香候蟲嗜好老猶癖春蚓欹斜拙未藏¶
　翠幙紅筵燈匼匝風廻舞扇逓微凉¶
　繞砌秋英㸃㸃斑天教勝地占餘閒¶
皇恩只許經旬住星節何妨一再攀如掌平湖髙士宅當¶
　頭明月故人顔不須更上滕王閣已見江城雨後山¶
　　　重修滕王閣落成時乾隆十四年九月也¶
　　　　　　　　　　　　　　　　　李根雲¶
　三江五嶺控章門門倚髙樓勢最尊四照雲沙開錦繡¶
<pb:KR2k0045_WYG_155-74a>¶
浮空煙水變朝昏瑶臺再築仙人館濁酒難招帝子魂¶
惟有才人詞賦在摩挲碑版照乾坤¶
一年一度慣登樓豈獨馮唐感白頭緱嶺雲歸非故岫¶
(緱嶺在/西山)龍沙露冷又新秋髙寒管領千門月浩蕩能銷¶
萬古愁重與江山開面目落霞孤鶩兩悠悠¶
西吳覇業㡬成塵閲盡人間幻與真檻外雲帆空片片¶
花間蛺蝶尚頻頻驚回菊老三秋鬂惆悵蓬飛萬里身¶
陳迹欲書誰逸少數行征雁寫青旻¶
<pb:KR2k0045_WYG_155-74b>¶
蒼蒼煙靄䕶雕欄依舊江南第一觀金鳯有書來日下¶
玉符飛節駐江干(敕閣為迎送/  使之所)唐虞民物依稀見吳楚¶
雲山指㸃㸔擬作畵圖配麟閣他年歸臥夢中攤¶
　　和李蒼崖叅政重修滕王閣落成四律次原韵¶
　　　　　　　　　　　　　　　　蔣嘉年¶
山青水碧映朱門綺閣重新泛酒尊爛醉誰誇筋力健¶
看花自覺眼眵昏風帆不斷他鄉客萍梗長牽逆旅魂¶
在座髙朋今昔異(余前任督漕時同官係方伯刁公觀/察凌公鹺臺閻公俱已今昔各異)¶
<pb:KR2k0045_WYG_155-75a>¶
長亭身世老乾坤¶
江城兩度葺層樓(余前任督漕時方伯刁公/曽葺此樓今復見重修)唐代文章¶
列上頭今日落成剛九月當年勝㑹屬三秋黃花不解¶
詩人淚紅粉何憐帝子愁三仕章門身未老(余自雍正/甲寅督漕)¶
(西江乾隆丙寅再蒞原任於/庚午春遷廣饒九南監司)輕帆來去任悠悠¶
碧天秋水静無塵忽覩青青面目真唱晚漁歌還泛泛¶
迎陽雁字又頻頻舊遊題咏成陳迹(閣内多昔年/同人題咏)新駐¶
幨帷續後身(余近日赴㑹城/即以此作公寓)讀罷逍遥聊自得曠懷無¶
<pb:KR2k0045_WYG_155-75b>¶
語寄髙旻¶
徘徊髙閣獨慿欄流水行雲次第觀若個承恩來闕下¶
(閣内有亭為/迎  詔之所)㡬人移節去江干(往來使客/於此迎送)樓頭白雪依¶
然在檻外青山照舊看只有衣冠人物變分明圖畫眼¶
前攤¶
　　丙寅夏五月琵琶亭臨江廊檻工竣偕諸友遊覽¶
　　賦詩以落之　　　　　　　　　唐　英¶
樂天興致敢言同到此清凉心地空隔岸村遮漁浦樹¶
<pb:KR2k0045_WYG_155-76a>¶
順流船送藕花風遊人野鷺棲亭澹畵檻晴霞暎水紅¶
鐵板銅琶今日客掀髯齊唱大江東¶
　　庚午清明日送客堂看桃花兼留别琵琶亭¶
曲疊陽闗值禁烟凄清去路草芊芊粤東逺更三千里¶
冀北羣空二十年古跡心培縈旅夢好花手植種情緣¶
布㠶指日東風挂水剰山殘一惘然¶
　　將之粤海留别江州風景百歳韶華陶𣙜西江二¶
　　十載客天羇旅棲遲湓浦十經年行將去也曷勝¶
<pb:KR2k0045_WYG_155-76b>¶
　　黯然江亭栁眼濛濛春雨洒臨岐嶺表心旌剪剪¶
　　東風吹逺道未免有情何以遣此潯水匡山清言¶
　　共鑒¶
官齋惜别笑情癡吏隠陶漁四序宜迎社燕巢歌宛在¶
殿春花事詠將離山愁去路雲深鎻水挽行舟浪疊遲¶
鷺約鷗盟期再訂忘機閣反繫相思(琵琶亭畔余建/有到此忘機閣)¶
雙旌嫋嫋路漫漫庾嶺江城去住難潯水精神清老興¶
廬山面目澹塵官牋花頌月春秋慣斗室氷衙心地寛¶
<pb:KR2k0045_WYG_155-77a>¶
他日舊遊重此過撥琶敲句補餘歡¶
　　留别蝸寄斗室¶
　潯闗衙齋湫隘余委蛇於方丈斗室中忽忽十有二¶
　年身心微藐隨適自安每當據案謳吟臨窻揮灑坦¶
　坦落落得意忘形㡬不知此外天之髙地之廣也室¶
　乎室乎余於爾斗筲量合蝸寄署之名稱實矣兹則¶
　適將去汝仰屋悽然昔人云太上不忘情余之低徊¶
　留連沾沾於章句者亦此意耳¶
<pb:KR2k0045_WYG_155-77b>¶
宛其室矣欲霑襟窻几周旋十載心養拙真同蝸在殻¶
等身恰似芥投鍼盆花一樣逢春色燕壘仍來歸社音¶
討古探今天外興新詩千萬此中吟¶
　　龍河舟中夜坐聽雨將之粤海¶
絮落花飛三月中浮家停泊待長風煙籠㟁柳春千縷¶
雲壓江波雨一篷宦興並濃詩卷厚課程未减夜燈紅¶
勞臣不老闗山力抖擻心神早粤東¶
　　舟過大孤山口占¶
<pb:KR2k0045_WYG_155-78a>¶
蠡口竒峰隻履傳(以其形似隻履相/傳名之為鞋山)中流砥柱勢參天¶
影分孤壁水摇塔青擁一湖山滿船五老南臨飛古翠¶
雙鐘北望失寒烟卓然無倚凌波立仰止髙風十二年¶
(大孤山在潯闗部領内十二/年闕  及一登闕  傖父也)¶
　¶
　¶
　¶
　¶
<pb:KR2k0045_WYG_155-78b>¶
　¶
　¶
　¶
　¶
　¶
　¶
　¶
　江西通志卷一百五十五¶
