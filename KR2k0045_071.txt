# -*- mode: mandoku-view; -*-
#+TITLE: 江西通志
#+DATE: 2015-08-24 22:41:40.937371
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷七十一
<pb:KR2k0045_WYG_071-1a>¶
欽定四庫全書¶
　江西通志卷七十一¶
　　人物(六/)¶
　　　瑞州府¶
　晉¶
黄輔字萬碩建城人事親以孝聞州郡舉孝亷穆帝時¶
　仕至御史清直有節操以晉政不綱權臣擅命遂棄¶
　官隠遁焉子仁覽入仙釋(豫章書/)¶
<pb:KR2k0045_WYG_071-1b>¶
　　按漢之建城縣即今髙安縣在晉代只合稱建城¶
　　黄輔林志不載¶
　唐¶
應知頊建城人隋末蕭銑林士宏亂豫章知頊於華林¶
　山屯兵置柵保障一方武德五年李大亮宣撫江南¶
　知頊歸之因表置靖州命為刺史功德及民民愛之¶
　如父母(同上/)¶
　　按靖州即今瑞州府志云城西六十里有應使君¶
<pb:KR2k0045_WYG_071-2a>¶
　　宅而氏族大全謂應知頊者九江人徙居靖州生¶
　　為刺史殁為城隍神云人物志既載入髙安又訛¶
　　入南昌白志削彼存此又明一統志知頊作智頊¶
鄧文瑞髙安人四世同居五百餘口長幼親睦衣無常¶
　主開元中詔旌其閭(氏族大全/)¶
李思元字文成髙安人好學擅文行誼峻潔年十六舉¶
　進士為文林郎時滕王元嬰鎮豫章請為師友(豫章/)¶
　(古今記/)¶
<pb:KR2k0045_WYG_071-2b>¶
鄧璠髙安人元和間自江西節度使權知袁州在任興¶
　學化民有古循吏風詔令再任僖宗時所在兵起吏¶
　無能名獨璠有政聲(林志/)¶
宋練髙安人為長沙掾四世同居以孝行聞咸通中觀¶
　察使裴休上其行義詔旌門賜束帛(豫章書/)¶
廖洪筠州人父母亡捧土為墳結草廬居有青蛇白獸¶
　來止廬側咸通中表其門(同上/)¶
　　按唐書孝友總傳以廖洪為萬載人考南唐時始¶
<pb:KR2k0045_WYG_071-3a>¶
　　分髙安縣地置萬載縣屬筠州唐時無萬載縣史¶
　　家從後書之耳¶
鍾傳洪州髙安人以負販自業時王仙芝猖狂衆推傳¶
　為長乃依山為壁至萬人自稱髙安鎮撫使仙芝黨¶
　栁彦璋掠撫州不能守傳入據之言諸朝詔即拜刺¶
　史中和二年逐江西觀察使髙茂卿遂有洪州撫民¶
　危全諷聞傳之去竊州以叛僖宗擢傳江西團練使¶
　俄拜鎮南節度使檢校太保中書令爵潁川郡王又¶
<pb:KR2k0045_WYG_071-3b>¶
　徙南平傳率兵圍撫州天火其城士民讙驚諸將請¶
　急攻之傳曰乗人之險不可乃祝曰全諷罪無害民¶
　者火即止全諷聞謝罪聽命廣明後州縣廢貢舉惟¶
　傳嵗薦士行鄉飲酒禮率官屬臨觀資以&KR0724;齎故士¶
　不逺千里走傳府傳少射獵醉歸夜遇虎與鬭虎搏¶
　其肩而傳亦持虎不置㑹人至斬虎然後免及既貴¶
　悔之乃畫搏虎狀以示子孫戒之曰士處事尚智謀¶
　勿效吾搏虎陷危也子匡時嗣(唐書/)¶
<pb:KR2k0045_WYG_071-4a>¶
　　按元和郡縣志江西八州髙安縣初𨽻洪州寰宇¶
　　記南唐保大十年置筠州髙安屬焉即今瑞州也¶
　　瑞既别為郡鍾傳係髙安人自應入瑞州舊志或¶
　　訛為萬載人兩郡重出白志據史傳¶
幸南容髙安人貞元中進士試第權衡賦與栁子厚同¶
　年子厚有送歸聫句序曰比詞聫韻竒藻逸發爛若¶
　編貝燦若貫珠雖枚生長卿無以尚之屢遷國子祭¶
　酒德行孚於鄉孫軾有祖風咸通七年中三史科(豫/)¶
<pb:KR2k0045_WYG_071-4b>¶
　　(章書/)¶
任濤髙安人性慧超羣詩名早著時常侍李騭觀察江¶
　西聞其詩有露漙沙鶴起人卧釣船流之句特免其¶
　役鄉人有援例訟之者騭大書判云江西界内如有¶
　詩似濤者並與免役無敢應者咸通中登進士(林志/)¶
蔡劔字純鈎新昌人以平黄巢功為左散騎常侍江南¶
　西道節度副使子郊字貺夫為行營判官髙駢忌之¶
　付以羸兵殁於王事(同上/)¶
<pb:KR2k0045_WYG_071-5a>¶
歐陽持字化基髙安人天復進士為太學博士昭宗遷¶
　洛持知朱全忠有異志遁歸西山楊行宻奏除為左¶
　拾遺未幾察行宻心不在唐乃歸田不起(人物志/)¶
　南唐¶
沈彬洪州髙安人唐末浪跡湖湘隠雲陽山好神仙善¶
　賦詩烈祖輔吳表授祕書郎與元宗遊俄懇還以吏¶
　部郎致仕元宗遷南都彬年八十餘來見厚賜粟帛¶
　以其子為祕書省正字先歳彬常䇿杖郊原手植一¶
<pb:KR2k0045_WYG_071-5b>¶
　樹識之語其子曰吾當藏骨於此及卒伐樹掘地至¶
　丈餘得一石槨製作精麗光潔可鑒葢上有篆云開¶
　成二年夀槨舉棺就之廣袤中度子麟性至孝廬墓¶
　感慈烏来巢之異(陸游南唐書/)¶
　　按沈彬一人也稽神録以為吳興人一統志載彬¶
　　墓在京口丹陽縣豫章書則以為宜春人江西新¶
　　舊志袁州瑞州重複互載今據南唐書定為髙安¶
　　人(原跋/)¶
<pb:KR2k0045_WYG_071-6a>¶
　宋¶
易延慶字餘慶筠州上髙人父贇仕南唐至雄州刺史¶
　延慶以父䕃為奉禮郎顯德四年周師克淮南贇歸¶
　朝授道州刺史延慶亦授大名府兵曹㕘軍後為大¶
　理評事知臨淮縣乾德末贇卒𦵏臨淮延慶居喪摧¶
　毁廬於墓側手植松栢數百本旦出守墓夕歸侍母¶
　紫芝生於墓之西北數年又生玉芝十八莖本州將¶
　表其事延慶懇辭或畫其芝来京師朝士多為詩賦¶
<pb:KR2k0045_WYG_071-6b>¶
　稱其孝感服闋以母老稱疾不就官母卒後藁殯數¶
　年延慶出為大理寺丞嘗司建安市征及母𦵏有期¶
　私歸營𦵏掩壙而返知軍扈繼昇言其擅去職坐免¶
　官復廬墓側數年母平生嗜栗延慶樹二栗樹墓側¶
　二樹連理蘇易簡朱台符為贊美之後知端州卒子¶
　綸大中祥符元年進士及第(宋史/)¶
　　按易延慶林志載在後五代白志據史改入宋¶
鄒榘字勇夫新昌人因世亂與蔡劔同起義兵討賊有¶
<pb:KR2k0045_WYG_071-7a>¶
　功授節度使後仕南唐宋乾德中隨李後主来歸授¶
　銀青光禄大夫仍畀節鎮卒贈尚書右僕射少傅英¶
　國公(林志/)¶
蔡用之字宗野新昌人天禧進士嘗獻萬言書真宗稱¶
　為天下竒才出其文以示諸學士曰此江南夫子也¶
　促赴闕詔下而卒(林志/)¶
劉渙字凝之筠州人舉進士為潁上令以剛直不屈於¶
　上棄官歸家廬山之陽時年且五十歐陽修與渙同¶
<pb:KR2k0045_WYG_071-7b>¶
　年進士也髙其節作廬山髙詩以美之居山三十餘¶
　年環堵蕭然饘粥以為食而游心塵垢之外無戚戚¶
　之意以夀終(東都事畧/)¶
　　按朱文公守南康為凝之作壯節亭記謂其髙懐¶
　　勁節可以激懦律貪立祠祀之¶
劉恕字道原筠州人父渙恕少頴悟俊拔年四歳坐客¶
　有言孔子無兄弟者恕應聲曰以其兄之子妻之一¶
　坐驚異年十八試經義説書皆第一釋褐為鉅鹿簿¶
<pb:KR2k0045_WYG_071-8a>¶
　遷和川令司馬光修資治通鑑奏請同編修恕於魏¶
　晉以後事尤能精詳考證前史差謬光悉委而取决¶
　焉王安石與恕有舊欲引修三司條例恕以不習金¶
　榖為辭因言天子方屬公以政事宜恢張堯舜之道¶
　以佐明主不應以財利為先安石不能用遂與之絶¶
　方安石用事呼吸成禍福髙論之士始異而終附之¶
　口順而心非之者皆是也恕奮厲不顧直指其事或¶
　面刺安石至變色公議其得失無所隠以親老告歸¶
<pb:KR2k0045_WYG_071-8b>¶
　南康乞監酒税以就養居母喪未除而卒年四十七¶
　著十國紀年四十二卷資治通鑑外紀十卷(同上/)¶
劉羲仲字壯輿恕之子也幼敏慧博洽嘗摘歐陽修五¶
　代史誤作紏繆司馬光以其父有修通鑑功乞䕃其¶
　子補郊社齋郎清介有父風歴鉅野德安簿政和間¶
　以蔡京薦召為宣教郎編修官至京師絶不造謁一¶
　人昌言曰吾但知天子有命不知有薦我者竟棄官¶
　歸廬山自號漫浪翁或通刺但書江南劉羲仲又數¶
<pb:KR2k0045_WYG_071-9a>¶
　年卒朝廷聞其太初厯甚精宻詔就其家索之(人物/)¶
　(志/)¶
　　按志以劉恕父子為星子人白志從史¶
陳世昌髙安人該貫羣書兩中博學宏詞科調復州録¶
　事㕘軍致仕自號大田農著有漢韻一千六百字及¶
　老農集(林志/)¶
吳太元字一翁髙安人景祐進士以大理評事為開封¶
　户曹以司馬光薦陞鄆州掌書記富弼器之後守潯¶
<pb:KR2k0045_WYG_071-9b>¶
　州入為尚書都官員外郎改漕湖北(同上/)¶
蔡曽字子飛新昌人淹貫經史入太學劉丞相沆請為¶
　子弟師一日語云欲以郊祀恩例凂子曽不答明日¶
　束&KR0724;歸闢南園築亭榭植花木自稱東郭居士黄山¶
　谷有記(同上/)¶
　　按蔡曽山谷之姑夫字子飛詳見南園記中林志¶
　　字飛卿者訛¶
劉平伯髙安人漢建城侯之裔髙蹈好文名士推之二¶
<pb:KR2k0045_WYG_071-10a>¶
　蘇兄弟過訪並有賡詠子瞻寫墨竹以贈今猶珍藏¶
　其家(人物志/)¶
　　按劉平伯名姓不見於兩蘇公集姑存之¶
阮薦字仲元新昌人少敏慧嘗以所為文謁邑宰劉滂¶
　滂一見大竒之後入太學中舍㑹日者謂薦曰君宜¶
　隠居薦即幡然南歸以詩酒自娱無復仕進意乾道¶
　中漕使芮曄辟為本州學正堅辭不就(同上/)¶
　　按阮薦林志作廌未詳孰是¶
<pb:KR2k0045_WYG_071-10b>¶
李師愈字好古髙安人博學多聞負笈從劉子澄講學¶
　於匡廬山中乾道間領鄉薦漕使芮曄舉師愈應制¶
　科未及赴而卒(林志/)¶
鄒致字至之新昌人博洽强敏授諸子各一經時號鄒¶
　五經事母孝母卒廬墓有五色芝産於旁子及登進¶
　士(同上/)¶
　　按鄒致人物志以為元人據科目考鄒及乃髙宗¶
　　建炎二年進士南宋初距元尚百四十餘年及致¶
<pb:KR2k0045_WYG_071-11a>¶
　　子也子為宋進士父為元人可乎今從林志(原跋/)¶
雷孚字保信新昌人政和進士以通直郎宰上髙宜春¶
　俱有惠政倅䖍州齊述倡亂縁坐三千人郡將欲盡¶
　殺之孚力爭得釋秉性純厚好德尚義居家清白官¶
　至朝散郎以子孝友貴贈太子太師(同上/)¶
龔端字德莊新昌人元符進士立朝未嘗隨世俯仰靖¶
　康間極論時事之失徽廟將禪位遣端馳驛陜右宻¶
　諭督軍赴國難明年謁淵聖皇帝除將作監時金人¶
<pb:KR2k0045_WYG_071-11b>¶
　犯順以端為河東路奉使㕘議官未幾京畿戒嚴端¶
　憂恚成疾請老不允及聞兩宫北狩憤惋而卒(人物/)¶
　(志/)¶
劉愿字恭叔新昌人博學負重名宣和進士歴鼎永二¶
　州倅亷介有為時盗賊徧天下惟愿所至盜弭民安¶
　趙鼎張浚交薦於朝除守沅州命下而卒(林志/)¶
雷孝友字季仲孚子乾道己丑以詞賦魁南省任南劍¶
　教授再調國學録光宗即位除國子祭酒既而擢給¶
<pb:KR2k0045_WYG_071-12a>¶
　事中進御史中丞除知樞宻院兼㕘知政事髙安縣¶
　開國公不諧於時屢乞骸骨以觀文殿學士知福州¶
　卒贈太師諡文簡(同上/)¶
蔡諲字伯恭新昌人力學不仕築義方書院有志於學¶
　者俱廪給之里有争不愬於官而決於諲有王烈之¶
　風號無為居士(同上/)¶
趙像之字明則髙安人紹興進士授臨川司户較藝廬¶
　陵得周益公楊誠齋為門生仕至軍器少監像之為¶
<pb:KR2k0045_WYG_071-12b>¶
　詩文平淡簡逺雖持節秉旄而家猶貧焉(同上/)¶
丘泰字仲義髙安人淳熈間父山疾泰刲股以進尋愈¶
　轉運使趙彦操聞於朝孝宗御筆書付史館後更名¶
　髙(同上/)¶
　　按林志陳友直髙安人親殁廬墓三年稱孝子張¶
　　茂馮忠孝皆上髙人嘉熈間父母病篤皆刲股以¶
　　進又有刲股救父者李德勝聶汝清黄顯吳應發¶
　　盧十一仇大任晏十二等救母者王文旺吳仲三¶
<pb:KR2k0045_WYG_071-13a>¶
　　雷大年劉信伯戈廷秀等安志孝義傳有蔡嵩蔡¶
　　嵩髙安人類記備考¶
蔡漴字慶崇新昌人乾道進士初調湘潭簿雪旁邑冤¶
　獄却餽贐憲臺薦其亷明調巴州教授改安化令庭¶
　無留訟尋倅金州為人静慤清介平居飲酒賦詩當¶
　官辨治整暇與上官論事有不可必力争之(人物志/)¶
　　按蔡漴林志作淙未詳孰是¶
趙不黯字稷臣髙安人宋太宗六世孫舉進士歴官至¶
<pb:KR2k0045_WYG_071-13b>¶
　二千石後退居錦水孝宗以近臣薦擢拜為大宗正¶
　仕至開府儀同三司寳慶二年入祀樂善書院(林志/)¶
唐允功字汝賢髙安人資頴好學於經史百家無不通¶
　貫時人號為書厨丞相趙鼎嘗大書潛心居士四字¶
　贈之所著有飴經倦録(同上/)¶
　　按允功人物志作允恭考府縣志與林志同¶
幸元龍字震甫髙安人慶元進士初尉京邑時万俟卨¶
　之孫與岳飛家争田歳久不能決府委元龍裁斷積¶
<pb:KR2k0045_WYG_071-14a>¶
　案如山元龍並不閲視即擬云岳武穆一代忠臣万¶
　俟卨助檜逆賊雖籍其家不足以謝天下尚敢與岳¶
　氏争田乎田歸於岳卷畀於火時論韙之改知當陽¶
　縣擢通判郢州忤史彌逺劾令致仕紹定辛夘秋京¶
　師災彌逺私第獨存元龍自家上封事云天火曰災¶
　人火曰火陛下即位以来虚已以聽宰相若火出於¶
　天臣知宰相獲罪於天若火出於人臣知宰相獲罪¶
　於人且言彌逺負寧考付託竊陛下威福使天下知¶
<pb:KR2k0045_WYG_071-14b>¶
　有丞相不知有天子願陛下戮其首以謝天下籍其¶
　家以賙天下然後斷臣之首以謝彌逺則災自弭矣¶
　明年卒子溥中嘉定進士亷介有父風知鬱林(人物/)¶
　(志/)¶
　　按豫章書以幸元龍為嘉泰間進士鄂州通判與¶
　　此不同所著有桂巖松垣二集¶
幸當時髙安人元龍弟授光化軍司户㐮帥趙范檄徃¶
　唐州収買軍需未幾武守郭勝叛當時不從被殺事¶
<pb:KR2k0045_WYG_071-15a>¶
　聞朝廷嘉愍贈京秩官其一子(林志/)¶
陳仲㣲字致廣髙安人嘉泰進士調莆田尉臺閫委以¶
　縣事時歳凶部卒并饑民作亂仲㣲立召首亂者戮¶
　之一境以肅遷海鹽丞鄰邑有疑獄郡命仲㣲按之¶
　一問立决改知崇陽縣通判黄州遷知贛州江西提¶
　典刑獄忤賈似道罷久之起太府寺丞時國勢危甚¶
　仲㣲上封事其略曰悞㐮者老將也失㐮之罪君相¶
　當分受其責天子若曰罪在朕躬大臣宜言咎在臣¶
<pb:KR2k0045_WYG_071-15b>¶
　等宣布十年養安之徃繆深懲六年玩寇之昨非救¶
　過未形固已無及追悔既徃尚愈於迷轉敗為成在¶
　君相一念間耳出為江東提㸃刑獄德祐元年遷秘¶
　書監益王即位海上拜吏部尚書給事中厓山兵敗¶
　走安南卒年七十有二(宋史/)¶
　　按陳仲㣲所著有文溪集六十五卷¶
阮寅字公亮新昌人嘉泰進士初調龍陽尉以薦改知¶
　房州轉朝請大夫鼎澧辰沅靖沿邊都大廵檢使馬¶
<pb:KR2k0045_WYG_071-16a>¶
　步軍都總管節制湖北軍馬知澧州所至能保障撫¶
　循一方戴德焉子恕字伯寛以䕃宰分寧改善化(林志/)¶
羅之紀字國張髙安人自幼頴悟超羣嘉定時奏入等¶
　授孝感縣尉攝邑雲夢持身亷謹遇事精審上官少¶
　不為禮因雪壓竹賦詩云吾道非邪真可恥此君豈¶
　是折腰人遂飄然棄官歸自號筠心居士(同上/)¶
　　按羅之紀所著有易傳及文集¶
胡仲雲字從甫髙安人年十三悉通書史入太學率諸¶
<pb:KR2k0045_WYG_071-16b>¶
　生伏闕上書論罷京尹余晦蔡適為祭酒仲雲與弟¶
　仲霖師之盡得朱氏之學寶祐登進士監行在倉時¶
　丁大全用事欲鈎致以舘職不就以江萬里薦除太¶
　學正因忤賈似道出倅臨江既而家居起為國子監¶
　簿攝吏部左侍郎遷樞宻院編修官攝尚書右司黜¶
　為浙東提刑兼權紹興安撫既至減月樁錢三之二¶
　復追還買燈錢五萬吏贓三萬六千分詣貧民越有¶
　僧殺人賈黨匿之仲雲嚴限寘於法㑹母憂去嵗餘¶
<pb:KR2k0045_WYG_071-17a>¶
　聞九江失守辟地南海𢹂家泝流至廬陵而卒(同上/)¶
　　按胡仲雲所著有六經蠡測周易見一四書管窺¶
　　歴代遺論宋朝政論及文集三十卷¶
朱昫筠陽人理宗朝中神童科號荷山先生有文集傳¶
　於世子資深以文學為搢紳推重補西澗山長孫逢¶
　原邃於易領鄉薦為湖廣校官事父以孝聞(朱一齋/)¶
　(集/)¶
劉應龍字漢臣髙安人嘉熙進士知崇仁縣淮西失守¶
<pb:KR2k0045_WYG_071-17b>¶
　江西諸州有殘破者縣佐貳聞變先遁應龍固守不¶
　去遷司農少卿尋去國景定三年湖南饑起提舉常¶
　平以救荒功遷知隆興府兼江西轉運副使奏免和¶
　糴二十萬石擢權户部侍郎時賈似道當國應龍言¶
　臣觀邇日以來靖恭自守者以論事為忌指陳稍切¶
　者輙聫翩引去恐正臣奪氣鯁臣結舌宜非盛世所¶
　有遂忤當路以集英殿修撰知建寧府久之起為江¶
　東轉運使辭南海冦作朝廷患之移廣東經略安撫¶
<pb:KR2k0045_WYG_071-18a>¶
　使冦聞應龍至遁南海大治特㫖屢召拜户部侍郎¶
　上奏辭免德祐元年遷知贑州兼江西兵馬鈐轄青¶
　海軍節度使力辭隠九峰子元髙亦舉進士(宋史/)¶
陳元亮字季德仲㣲從子博學尚氣節補太學升國録¶
　時賈似道私人洪燾尹臨安倚勢作威元亮率諸生¶
　數百人伏闕上書歴數其姦上為黜燾元亮遂為賈¶
　所忌戊辰當對集英殿太學名士多倖取上第元亮¶
　獨恥之有司復希賈㫖置之丙科授慶元府教授再¶
<pb:KR2k0045_WYG_071-18b>¶
　遷御前軍所幹辦官(林志/)¶
姚勉字成一新昌人寶祐中狀元授平江節度判官丁¶
　父憂服闋除正字時太學生有因論丁大全而被逐¶
　者勉上言斥逐學宫之士以禁天下之言此蔡京秦¶
　檜所為今日豈宜有此遂歸及吳潛入相召為校書¶
　郎輪對言朝廷綱領惟在用人聽言又及守帥數易¶
　之弊後上過東宫勉講否卦因指斥權姦無所顧避¶
　忤賈似道遂諷孫附鳳劾勉為吳潛黨免歸有雪坡¶
<pb:KR2k0045_WYG_071-19a>¶
　集(同上/)¶
劉元髙字仲山應龍子長身山立毎與姚勉胡仲雲論¶
　天下事輙慷慨激烈時號髙安三俊元髙淳祐進士¶
　初授廸功郎栁縣簿斷事如破竹當道争致之幕下¶
　以薦除知寧都縣改候官縣多豪貴一繩以法復以¶
　薦為御史卒所著有漢史意鈔書史續鈔貴華録三¶
　劉家集山居稾(人物志/)¶
雷作字大起新昌人為均州録㕘時捕訊者獲茶商十¶
<pb:KR2k0045_WYG_071-19b>¶
　餘人悞為真盜作理出之太守尹機㕘督府謀議選¶
　守邊舉府事屬焉方薦其才作慨然求歸遂致仕(林志/)¶
蔡志學字及之新昌人淳祐進士初調興國簿憲使李¶
　廸愛其才檄入僉幕按法訊擬民稱不冤秩滿調武¶
　昌節度掌書記再調太和令獨立不撓剖決如流尋¶
　倅清江未幾知髙郵終朝奉郎自號如心居士(人物/)¶
　(志/)¶
劉師尹字堯咨一字元衡新昌人嘗詣闕獻書陳古今¶
<pb:KR2k0045_WYG_071-20a>¶
　理亂得失之故及足國裕民養才取士選將練兵制¶
　勝之策不報初授長沙司户㕘軍再授江陵府察推¶
　居官亷潔無私自號戒得翁竟以直忤上司棄官歸¶
　(林志/)¶
黄夢炎字如晦新昌人景定進士初調贛縣尉再調饒¶
　州軍判官侍御史曽淵子奏舉文華科江東憲使趙¶
　與椯奏辟提幹夢炎少與姚勉胡仲雲劉元髙齊名¶
　號錦江四俊嘗相與詣書庫借其籍一覽輙焚之乃¶
<pb:KR2k0045_WYG_071-20b>¶
　具紙默疏纖悉無遺後終於家(人物志/)¶
羅天酉字恭甫新昌人師事饒雙峰開慶進士以格非¶
　心去非人對䇿忤丁大全擯外歴官知懐集縣不期¶
　年而治成丁父憂作詩有三釜為親今莫及萬鍾於¶
　我復何加之句遂不起所著有祏岡文集(林志/)¶
蔡汝揆字君審用之七世孫師饒雙峰得道學之傳門¶
　人號愚泉先生所著有希賢録貫道集友議等書(同上/)¶
鄒禮字用和髙安人才識明敏當路辟為掾史年三十¶
<pb:KR2k0045_WYG_071-21a>¶
　四歸隠以養親教子為樂張公疇薦諸集賢賜稱德¶
　逸處士(同上/)¶
胡希是仲霖子幼通經史十五遊京師一時名公折行¶
　輩與之交常謁江古心得其作文之法下筆有西漢¶
　風宋亡隨父隠遯所著有洪範考訂大學稽疑太極¶
　圗説史論及於山集(同上/)¶
熊㐮字贊國新昌人以䕃初授無為簿再調湘潭司法¶
　以正直忤上官拂衣歸以郊祀恩授廸功郎監潭州¶
<pb:KR2k0045_WYG_071-21b>¶
　糧料院秩滿家居結義兵以保鄉井劇盜不敢近乙¶
　亥邑人姚文龍自九江引兵先闖鄉郡而遣其弟諭¶
　降㐮殺之次年兵至衆潰見執文龍詰之㐮曰去年¶
　我殺卿家今年殺我丈夫何恨之有遂死(人物志/)¶
李長庚字子西新昌人初任清江尉再調湘潭丞元兵¶
　至同寅皆遁獨長庚攜諸司印居守被執不屈死之¶
　士友𦵏於學地并為文表其阡(林志/)¶
　元¶
<pb:KR2k0045_WYG_071-22a>¶
劉秉忠字仲晦初名侃拜官後始更今名其先瑞州人¶
　仕遼為官族秉忠生而風骨秀異年十七為邢臺節¶
　度使府令史居常鬱鬱不樂一日投筆歎曰吾家累¶
　世衣冠乃汩沒為刀筆吏乎即棄去隠武安山中後¶
　遊雲中留居南堂寺世祖在潛邸海雲禪師被召過¶
　雲中邀與俱行既入見應對稱㫖秉忠邃於易及邵¶
　氏經世書至於天文地理律厯三式六壬遁甲之屬¶
　無不精通論天下事如指諸掌世祖大愛之遂留藩¶
<pb:KR2k0045_WYG_071-22b>¶
　邸上書數千言皆嘉納焉又言邢州舊萬餘户兵興¶
　以来不滿數百彫壊日甚得良牧守如真定張耕者¶
　治之猶可完復朝廷即以耕為邢州安撫使由是流¶
　民復業升邢為順德府世祖即位問以治天下之大¶
　經秉忠采古制之宜於今者條列以聞於是下詔建¶
　元紀嵗立中書省宣撫司朝廷舊臣山林遺逸之士¶
　咸見録用秉忠雖居左右而猶不改舊服翰林學士¶
　承㫖王鶚奏言秉忠久侍藩邸忠勤勞績宜崇以顯¶
<pb:KR2k0045_WYG_071-23a>¶
　秩帝覽奏即日拜光禄大夫位太保㕘預中書省事¶
　秉忠既受命以天下為己任凡有關於國家大體者¶
　知無不言言無不聽如頒章服舉朝儀給俸禄定官¶
　制皆自秉忠發之為一代成憲卒年五十九贈太傅¶
　封趙國公諡文貞成宗時贈太師諡文正仁宗時又¶
　進封常山王其詩蕭散閒淡類其為人有文集十卷¶
　(元史/)¶
　　按劉秉忠志書俱不載元時瑞州人物見於史傳¶
<pb:KR2k0045_WYG_071-23b>¶
　　者無多秉忠兄弟雖𨽻籍邢州本瑞州人也白志¶
　　采補¶
劉秉恕字長卿好讀書年弱冠受易於劉肅遂明理學¶
　兄秉忠事世祖以薦士自任嫌於私親獨不及秉恕¶
　左右以聞召見遂同侍潛邸世祖嘗賜秉忠白金千¶
　兩辭曰臣山野鄙人僥倖遭際服器悉出尚方金無¶
　所用世祖曰卿獨無親故遺之邪辭不允乃受而散¶
　之以二百兩與秉恕秉恕曰兄勤勞有年宜䝉兹賞¶
<pb:KR2k0045_WYG_071-24a>¶
　秉恕無功可冐恩乎終不受中統元年擢禮部侍郎¶
　邢州安撫副使遷吏部侍郎三年升邢州為順德府¶
　賜金虎符為順德安撫使轉官法行歴彰德懐孟淄¶
　莱順天太原五路總管淄莱府有死囚六人獄已具¶
　秉恕疑之詳讞得其實六人賴以不死他所至皆有¶
　惠政召除禮部尚書出為淮西宣慰使歴湖州平陽¶
　兩路縂管年六十卒於官(元史/)¶
李明德瑞州路上髙縣人讀書有志操孝行篤至亂兵¶
<pb:KR2k0045_WYG_071-24b>¶
　陷袁州因抄掠上髙執其父欲殺之明德泣告曰子¶
　豈不能代父乎願勿害吾父也兵遂殺明德而免其¶
　父(元史/)¶
陶復亨字仁叔新昌人性超達善古文詞咸淳間試補¶
　國學元初充興國教授文行相稱有梅花百詠行於¶
　世(人物志/)¶
　　按陶復亨人物志載入宋白志改定¶
吳楚字方叔髙安人性狷介博洽經史至元間授四㑹¶
<pb:KR2k0045_WYG_071-25a>¶
　縣尹後更上杭建寧浦城所至輙以亷能稱鋤强植¶
　弱救荒禦冦活人至數萬閩人號曰吳亷訪(林志/)¶
姚雲字聖瑞髙安人宋咸淳進士初調髙郵尉後除龍¶
　興察推再除工刑部架閣以宋故官授承直郎撫建¶
　兩路儒學提舉秩滿家居尤工詞調風韻不減秦淮¶
　海有江村遺稾行於世(人物志/)¶
塗謙字伯益髙安人至元間以功授本府判官累遷懐¶
　逺大將軍謙雖貴為連帥而雅澹沖約益勵操行投¶
<pb:KR2k0045_WYG_071-25b>¶
　老家居自號雲溪道人黄冠野褐日容與山水間子¶
　濟亨字吉甫克紹家學筮仕寧州判官知永新州所¶
　至以亷能稱(同上/)¶
漆希范字文翁髙安人仕本縣文學陞静江路教授湖¶
　廣省聞其賢辟為掾亷謹修飭陞臨江路知事清望¶
　益著識與不識皆稱為平溪先生(林志/)¶
吳起孫字誠甫髙安人九世同居素無恒産資醫術以¶
　供食至大中本省以聞至今稱為義門(同上/)¶
<pb:KR2k0045_WYG_071-26a>¶
涂源字原叟髙安人早失父事母幸氏盡孝延祐三年¶
　除知黎州以母老不肯赴母强之出至州聞訃徒跣¶
　奔歸既𦵏廬墓三年(同上/)¶
熊師説髙安人讀書好義家裕於貲歳歉輙周貧乏鄉¶
　里稱為義翁後至元間撫州進賢飢告糴於其家發¶
　粟八千石賑之不受直子志文與同邑胡浚孚俱以¶
　賑飢得旌(府志/)¶
楊浚字子元髙安人博洽書傳精練吏事至元間辟為¶
<pb:KR2k0045_WYG_071-26b>¶
　掾史活人甚多壯年即投筆杜門惟以養親為樂趙¶
　子昂為書紫源二字贈詩有紫源賢功曹四十已投¶
　筆之句(同上/)¶
伍良臣字雲從髙安人駙馬都尉興甫之子致力經籍¶
　為詩文暢達清潤遊京師不諧於俗後辟為臨江經¶
　歴八十日即棄去(人物志/)¶
　　按伍良臣所著有中流一壺集¶
毛忠吾新昌人至正壬辰紅巾賊陷新昌張子忠李子¶
<pb:KR2k0045_WYG_071-27a>¶
　鈞克復州治越五日州復陷子忠罵賊而死忠吾保¶
　逍遥山招郭克敬合兵援州治復之甲午歐祥復陷¶
　上髙忠吾退守古陽寨七年間大小百餘戰皆㨗鄉¶
　境賴以保全(豫章書/)¶
　明¶
胡璉字商用髙安人父死括蒼兵興道梗璉艱險萬狀¶
　負骨歸𦵏人以孝稱之大明兵至江西天完將劉敬¶
　欲退守新昌璉説曰今真主已出不降何待瑞且不¶
<pb:KR2k0045_WYG_071-27b>¶
　可守况新昌乎宜亟為一郡生靈計劉素聞璉名忻¶
　然從之璉為奉書詣軍門降一府十萬户賴以安全¶
　洪武初應通經舉為本府學訓導陞句容教諭引疾¶
　歸杜門觴詠所著有易學㑹通及子史百餘卷(豫章/)¶
　(書/)¶
羅君友髙安人洪武初應辟舉赴京師任本府學教授¶
　而歸讀書講學於清溪之上以維持綱常爲己任(朱/)¶
　(一齋集/)¶
<pb:KR2k0045_WYG_071-28a>¶
　　按羅君友林志不載人物志作均友白志據一齋¶
　　所撰清溪書院序改正¶
李仲德上髙人洪武中以賢才應辟任龍江提舉攝河¶
　南道事清儉執法陞大理評事改刑部主事捐俸餘¶
　以濟公用同僚髙志明等忌之以事誣仲德廷争不¶
　屈觸上怒被誅既而察其誣特㫖賜祀(人物志/)¶
鄒用字惟信新昌人讀書好義元末大亂與毛忠吾等¶
　紏義兵保鄉曲屢破賊將陶九於郡境撫流亡宜豐¶
<pb:KR2k0045_WYG_071-28b>¶
　賴之復説天完袁州守將歐祥附迎髙皇於隆興洪¶
　武四年命從宜春侯黄彬収集鄉寨頭目論功授雄¶
　武衛管軍百户子寧智勇有父風洪武二十三年征¶
　進都匀明年又從征平州牙州龍海等處俱有功已¶
　又征威清八番紀績通叙授昭信校尉命襲偏橋百¶
　户(同上/)¶
冷曦字景暘新昌人洪武中為御史剛正不阿劾去都¶
　御史劉觀及壊法御史六員百官震恐(林志/)¶
<pb:KR2k0045_WYG_071-29a>¶
劉謐字成式髙安人聰慧倜儻善屬文朱學士善見而¶
　器之為作藜耀軒記洪武間貢授吏科給事中彈劾¶
　無所避忌竟以此忤權貴謫戍甘肅(同上/)¶
　　按朱一齋前後二集無藜耀軒記¶
徐振字伯起髙安人繇舉人歴晉江教諭長沙教授生¶
　徒遇有貧而勤者輙捐俸資給之所成就多一時名¶
　士以祭酒蔡清為最(同上/)¶
孟充字實夫髙安人博洽書史為文有理致繇舉人授¶
<pb:KR2k0045_WYG_071-29b>¶
　叙州府學訓導陞福安知縣朝夕吟詠所著有山樓¶
　集(府志/)¶
朱益字易亨髙安人永樂鄉舉己丑中乙榜例授學職¶
　率同榜者十二人上言道未明未可以教悞人也乞¶
　卒業辟雍為祭酒胡儼所重乙未登進士授刑部主¶
　事命於沛縣董運木植事集而民不勞以尚書吳中¶
　薦陞郎中卒於官檢所餘俸僅給棺衾而已(人物志/)¶
潛溟字彦鵬髙安人美丰采兩目如懸珠永樂進士授¶
<pb:KR2k0045_WYG_071-30a>¶
　監察御史文皇選使北平面命十數事既出追還詰¶
　問對無遺上器之後果稱㫖受知益深事之難決者¶
　輙曰付虎眼御史謂溟也方將大用而扼於忌者出¶
　為廣東按察副使後又以事左遷運判終知杭州府¶
　(同上/)¶
　　按潛溟所著有青雲集嘗從梁本之學扁其居為¶
　　筠陽讀書處其兄用之有序¶
楊潤字伯玉髙安人永樂進士授南御史有坐法餽金¶
<pb:KR2k0045_WYG_071-30b>¶
　求庇者潤執其人寘諸理仁廟奬以為能陞山東僉¶
　事剿巨盜劉雄黄虎陞四川㕘議平叙南彛重慶大¶
　旱發官庫賑濟全活者數萬歴官三十年嚢橐蕭然¶
　居家惟務讀書考古卒年九十一卒後數日鄰居火¶
　子蕡祝曰若先君無愧願全歸之俄而火反柩得免¶
　(府志/)¶
况文字應奎上髙人永樂進士擢御史廵按至湖州嘗¶
　夜夢一人被髪從老翁来且泣且訴詰旦有巨蛇伏¶
<pb:KR2k0045_WYG_071-31a>¶
　於㕔事乃召官吏詢之意必有冤者既而亷得歸安¶
　民嘗毒殺人方匿屍山澗中捕訊盡伏辜人咸稱為¶
　神明正統己巳都御史以扈從北行推掌都察院事¶
　出為廣東㕘政(人物志/)¶
王綱字存紀上髙人永樂進士下第與蕭時中等具奏¶
　考試不公文皇復親策副榜舉人綱與時中等十八¶
　人皆賜冠帶令祭酒司業親教之後科果登上第廵¶
　按福建廣西河南正統間官至山西右布政使歴任¶
<pb:KR2k0045_WYG_071-31b>¶
　四朝始終翼翼歸休於家罕接官府(同上/)¶
况琛字宗魯髙安人永樂進士聞母䘮奔歸哀痛幾毁¶
　服闋赴京道經九江聞弟喪遂乞歸養除永平教授¶
　不欲赴解學士縉有詩贈行勉强之任然拙於逢時¶
　尋歸杜門多著述(府志/)¶
朱廣明字則誠髙安人頴悟工詩文繇舉人歴山陽増¶
　城諭寧海學正所至從遊甚衆求文者無虚日(人物/)¶
　(志/)¶
<pb:KR2k0045_WYG_071-32a>¶
　　按朱一齋集有贈筠陽朱誠則序稱郡文學朱溟¶
　　疑即其人俟再考¶
易輗字仲載髙安人永樂進士以言忤權貴謫武定州¶
　同知尋改判杭州時仁和賊大肆剽掠輗用計入其¶
　營擒巨魁賊遂平陞髙州知府(林志/)¶
陳鑑字貞明髙安人宣德進士授行人擢御史出按順¶
　天言京師風俗澆漓其故有五一事佛過甚二營喪¶
　破家三服食麗靡四優倡為蠧五博塞成風章下禮¶
<pb:KR2k0045_WYG_071-32b>¶
　部格不行改按貴州麓川思機發自大軍再征窮竄¶
　屢上書哀訴乞宥罪通貢王振不許復大舉逺征時¶
　雲貴軍民疲敝苖乗機煽動舉朝皆知其不可懲劉¶
　球禍無争者鑑抗章言賊酋逺遁不為邊患宜専責¶
　雲南守臣相機剿滅無逺勞禁旅振大怒欲困之改¶
　鑑雲南㕘議使赴騰衝招賊怒未巳摭鑑為廵按時¶
　嘗請四川播州安撫司改𨽻貴州以為鑑罪令兵部¶
　劾之逮下吏論死繋獄景帝嗣位乃得赦尋授河南¶
<pb:KR2k0045_WYG_071-33a>¶
　㕘議致仕歸卒(白志/)¶
　　按陳鑑所著有易菴集¶
况暹字鼎元上髙人繇舉人歴莱陽漢川歸安諭光禄¶
　寺署正制行純潔文章典雅周旋禮度俱可為法閒¶
　居三十年以讀書自娱卒祀鄉賢(明一統志/)¶
鄔璚字汝璚新昌人宣德中以邑掾任溧陽縣丞吏胥¶
　不得為奸秩滿所部數千人詣闕保留陞本縣知縣¶
　行事愈勵於前在官十五年卒(人物志/)¶
<pb:KR2k0045_WYG_071-33b>¶
周廣榮字仲仁新昌舉人任崇慶州知州亷介有為豪¶
　强屏跡改邳州蘄州愛民節用民心懐之陞都督府經¶
　歴屢言時政得失推薦林俊王相終雷州知府(府志/)¶
賈信字順夫髙安人初為臬掾財不苟受事不避難正¶
　統間辦事南京司刑名者多待以脱稾尚書趙翊器¶
　重之薦授本部主事陞工部郎中亷州知府(同上/)¶
况真字彦珍髙安人繇歳貢歴工部刑部主事福建僉¶
　事正統己巳鄧茂七黨冦汀州偕指揮馬雄討之有¶
<pb:KR2k0045_WYG_071-34a>¶
　功明年因罣誤降大使天順間復官僉事致仕(府志/)¶
毛倫字時叙新昌人初授南太常博士歴陞兵部職方¶
　郎中服官二十餘年亷慎敏決尚書魏𩦸嘉之上疏¶
　薦陞本部侍郎致政歸(人物志/)¶
敖鉞髙安人宰宿松二載兩奏水患去任三年復疏荒¶
　糧補潛江甫經十月嵗旱題請蠲賑民賴其惠所去¶
　見思為御史再劾近侍廵按貴州致仕(府志/)¶
袁彬字文質新昌人正統末以錦衣校尉扈車駕北征¶
<pb:KR2k0045_WYG_071-34b>¶
　及帝䝉塵從官悉奔散獨彬隨侍不離左右周旋患¶
　難未嘗違忤夜則與帝同寢天寒甚恒以脅温帝足¶
　也先將獻妹於帝彬請駕旋而聘帝竟辭之居漠北¶
　期年猶骨肉也及帝還京景帝僅授彬錦衣試百户¶
　天順復辟擢指揮僉事尋進同知帝眷彬甚奏請無¶
　不從賜予優渥時召入曲宴叙患難時事歡洽如故¶
　時進指揮使遂掌衛事以平曹欽功進都指揮僉事¶
　時門達恃帝寵勢傾朝野廷臣多下之彬獨不為屈¶
<pb:KR2k0045_WYG_071-35a>¶
　達誣以罪請逮治帝欲法行語之曰任汝徃治但以¶
　活袁彬還我達遂鍜錬成獄賴漆工楊塤訟冤獄得¶
　觧然猶調南京錦衣衛帶俸閒住英宗崩達得罪貶¶
　官都匀召彬復原職仍掌衛事未幾達徵下獄充軍¶
　南丹彬餞之於郊餽以贐成化初進都指揮使先是¶
　掌錦衣者率張權勢罔財賄彬任職久行事安静十¶
　三年擢都僉事莅前軍都督府卒於官(白志/)¶
朱漢字景雲髙安人成化進士授太常博士太常寺官¶
<pb:KR2k0045_WYG_071-35b>¶
　多出身道流漢上疏極論之陞南道御史劾罷尚書¶
　倪謙侍郎錢溥歴陞河南僉事陜西副使兵備漢中¶
　風裁凛然奸貪縮首盜賊屏跡民至今懐之嵗時報¶
　祀(人物志/)¶
熊傑字貴顯髙安人成化中以太學生通判保寧府嘗¶
　按豪惡毋文信獄竭誠感竒夢論死者四十三人上¶
　司減其半羈傳食以配徒一夕火發盡死蜀人神之¶
　松茂運梗設法隄備餉足而民便居官亷明簡易尤¶
<pb:KR2k0045_WYG_071-36a>¶
　能禮士夫善僚友著有守齋集(同上/)¶
王相字樂用新昌人成化進士授御史未幾以親老歸¶
　養林居二十餘年與羅一峰張東白莊定山為友一¶
　峰徃来尤宻𢎞治間膺薦復起為御史陞廣東僉事¶
　夀終於家(林志/)¶
陳政字以正新昌人成化進士歴吏部郎中左右通政¶
　工部左侍郎督營茂陵修蘆溝橋京通二倉疊奉璽¶
　書優勞𢎞治間河決張秋運道梗兼僉都御史總理¶
<pb:KR2k0045_WYG_071-36b>¶
　之卒於官(府志/)¶
黄山字允髙髙安人成化進士授行人屢奉使不以毫¶
　髮自汙𢎞治間擢御史何文鼎以忠諌得罪山上疏¶
　力争廵按浙江湔宿弊懲奸貪雖親故無所假借陞¶
　廣東僉事(林志/)¶
吳堂字廷器上髙人成化間由監生任泉州推官性喜¶
　淡薄節嗜欲嚴取與嘗自勵曰居官不清白何顔覩¶
　士夫後觧組歸行李蕭然林下二十年士論髙之(同上/)¶
<pb:KR2k0045_WYG_071-37a>¶
黄景字文昭上髙人成化進士歴禮部郎中奏對稱㫖¶
　陞通政尋遷禮部左侍郎𢎞治初以時議不合致仕¶
　正德間坐事謫戍燉煌尋宥歸卒景嘗奉詔保定河¶
　間賑荒計慮周悉活人甚衆又嘗勸憲宗以養心之¶
　學及建議裁抑西僧之為民害者持論侃侃綽有足¶
　觀云(同上/)¶
游輝字公憲髙安人成化貢生任龍泉知縣地多刁訟¶
　輝恩威兼濟民皆感德去任日哭聲載路居鄉孝友¶
<pb:KR2k0045_WYG_071-37b>¶
　慈愛閭里宗黨無間言有不平事咸請質人比之王¶
　彦方云(府志/)¶
陳祥字應和髙安人𢎞治進士初授上虞知縣以内艱¶
　歸復補華亭時劉瑾專恣趨附者衆及瑾敗上捜餽¶
　籍無祥名行取山東道御史廵按四川淡素如寒士¶
　時有御史素以賄聞而依憑城社祥發其私詔免秩¶
　及報命以論堂官忤當路出知惠州桶江巨寇作亂¶
　命王守仁徃征之祥滅其二巢績奏加正三品服俸¶
<pb:KR2k0045_WYG_071-38a>¶
　歴官右副都御史(人物志/)¶
劉允中字叔彛髙安人成化進士讀中秘書改工科給¶
　事歴禮科都給事多所建明憲廟倚眷目為劉長子¶
　始允中入朝墜馬創巨乃奉㫖總理西寧糧儲力疾¶
　驅馳冐寒暑不避疾轉劇乞骸骨歸父子好行其德¶
　一切俸入盡輦分族之貧者有逋課輙代之輸或偶¶
　忿争必曲為觧勸以故劉氏凛凛德讓為閭里所稱¶
　(同上/)¶
<pb:KR2k0045_WYG_071-38b>¶
蔡時字純中新昌人正德進士初知麻城縣晉大理評¶
　事武宗有詔南廵時偕舒芬余廷瓚等危言極諌請¶
　斬賊臣江彬以保聖躬上大怒下錦衣衛械繋獄中¶
　罰跪午門外七日至五日京師隂霾晝晦宫城内海¶
　子水溢橋下鐵樹七齊折於是有㫖將時同林大輅¶
　等於午門前加杖五十調南京都察院照磨世宗登¶
　極召還大理擢浙江僉事提督兩浙及蘇松等處屯¶
　田水利事豪右數侵太湖悉奪而歸之水利始通尋¶
<pb:KR2k0045_WYG_071-39a>¶
　以病歸家居數年杜門著述嘉靖己亥安南不庭上¶
　追念忠鯁才略俾副毛伯温徃征之命下卒(同上/)¶
朱實昌字士光髙安人郎中益之孫正德進士授旌德¶
　令改海鹽應召擢山東道御史上遊獵建儲除奸佞¶
　等疏議大禮忤時相廷杖改南道歸養都御史屠滽¶
　奏起補北道歴按蘇松三吳大飢奏緩歳賦三十八¶
　萬有竒俟歳稔帶徵後復奏請蠲之以直言觸當事¶
　降淮安知府居官亷静士民悦服有卧鎮淮陽去思¶
<pb:KR2k0045_WYG_071-39b>¶
　遺碑未幾致仕卒(同上/)¶
陳益字啓行髙安人以六經教授弟子學者稱行素先¶
　生所著有敝帚集(白志/)¶
李文字顯道上髙人由舉人知乳源介潔自持興學校¶
　崇禮教政化大行比卒士民流涕(廣東名宦志/)¶
劉志方字端夫髙安人由舉人授僊居知縣時歳饑民¶
　有路攘富室之粟者守悉置之死志方曰愚民無知¶
　茍延旦夕耳非越人於貨者比守悟活者數十人又¶
<pb:KR2k0045_WYG_071-40a>¶
　有偽獲盜布者志方詰之皆曰婦織之耳命各取織¶
　&KR3149;來騐之則盜果偽事獲釋其為政慈祥慎宻類如¶
　此陞和州同知致仕所至輙有去思(府志/)¶
陳拯字方周髙安人由舉人署奉化訓導勤學善教人¶
　才多所成就陞卭州判官清而有惠嚴而不苛家居¶
　十年化成鄉黨焉(同上/)¶
簡方字德馨上髙人𢎞治進士任南刑部主事陞兵部¶
　郎中性耿介執法明允權勢無所假借卒於官(林志/)¶
<pb:KR2k0045_WYG_071-40b>¶
朱繼祖字孝思髙安人成化進士授兵部主事守山海¶
　關轉武庫郎中出為廣西知府㑹竹子山盜發督兵¶
　剿之逾月奏㨗改知楚雄在任二年以直忤時貴告¶
　休(同上/)¶
聶珙字周贄上髙人正德進士授刑部主事歴官福建¶
　僉事㑹倭寇興泉躬冐矢石民賴保安擢山東兵備¶
　副使致政歸(府志/)¶
吳雲髙安人為府掾正德己夘李蕃李貴集叛黨助宸¶
<pb:KR2k0045_WYG_071-41a>¶
　濠謀逆雲從别駕胡某於石鼓潭擒之濠敗王文成¶
　紀績奏聞有㫖赴京聽選雲以母老乞終養恩賜冠¶
　帶養親(同上/)¶
劉公泰髙安人性孝友好施予成化庚子歳饑發私粟¶
　六百石以賑正德間年百歳副使李夢陽檄府為立¶
　坊(林志/)¶
傅興髙安人性至孝父疾感夢百里外徒跣求醫得撫¶
　州絶嶺古井水調藥而愈祖母曹氏孀居為華林賊¶
<pb:KR2k0045_WYG_071-41b>¶
　所掠欲殺之興渡水以救賊用巨鐙壓之鐙忽斷賊¶
　驚異釋之事聞詔冠帶表其門(明一統志/)¶
謝麟字秀瑞髙安人太學生積學能文屢試不售正德¶
　壬申華林賊肆虐劫其家麟負母踰垣以避賊追尋¶
　益廹家人速之走麟曰母在顧棄之去乎既而賊執¶
　其母麟奮力奪之母得免麟為賊所殺(府志/)¶
吳山字曰静髙安人嘉靖十四年進士及第授編修累¶
　官禮部侍郎入西苑供奉青詞改吏部尋代王用賔¶
<pb:KR2k0045_WYG_071-42a>¶
　為禮部尚書加太子太保山與嚴嵩鄉里嵩子世蕃¶
　介大學士李本欲與為婚姻山不可帝欲用山内閣¶
　嵩宻阻之大學士靳貴妻早寡及老有司奏請旌表¶
　山不可徐階為之言山正色曰相公慮閣老夫人再¶
　醮耶階黙而罷裕景二邸並建國本未定帝忽諭禮¶
　部具景王之藩儀嵩知帝激於郭希顔疏欲覘人心¶
　諷山留王山曰中外望此久矣立具儀以奏王竟之¶
　藩四十年二月朔日當食㣲隂厯官言日食不見即¶
<pb:KR2k0045_WYG_071-42b>¶
　同不食帝以為天眷喜甚嵩趨部急上賀侍郎袁煒¶
　亦為言山仰首曰日方虧將誰欺耶仍救䕶如常儀¶
　帝大怒禮科給事中李東華等震懼劾山請與同罪¶
　帝乃責山賣直沽名停東華俸嵩言罪在部臣帝乃¶
　貰東華等命姑識山罪吏部梁夢龍等見帝怒甚又¶
　惡專劾山乃并吏部尚書吳鵬劾之詔鵬致仕山冠¶
　帶閒住時皆惜山而深快鵬之去穆宗即位召為南¶
　京禮部尚書堅辭不赴卒贈少保諡文端(白志/)¶
<pb:KR2k0045_WYG_071-43a>¶
劉子立字以中髙安人天性孝友年十五失怙母吳氏¶
　病失明不離左右者十餘年吳卒廬墓側仲弟季弟¶
　夭卒撫其孤為己子尤博洽經史聚徒至百餘人一¶
　時搢紳多出其門嘗受學於鄒東廓與鄧元錫傅明¶
　應論道後園書社交相砥礪憫筠俗棄女作育女文¶
　以勸之感而舉女者不可勝紀憂邑賦偏重仗義與¶
　吳㑹廖寶等極力條陳得改南折筠人德之人(物志/)¶
傅明應字國卿髙安人嘉靖戊午鄉試第二人時年十¶
<pb:KR2k0045_WYG_071-43b>¶
　五父繼孟客滇南母歐陽氏寢疾不起日夜侍側憂¶
　形於色母强之學湯藥餘閒不廢誦習尤潛心理學¶
　師事鄒東廓羅念菴二先生時奉㫖亷天下孝行江¶
　西四人明應居其一將徵用尋因父喪冐暑卒(同上/)¶
藍璧字完卿髙安人嘉靖進士改庶吉士遷户科給事¶
　中改禮科時上意修元璧以忤㫖廷杖出為湖廣㕘¶
　政歴四川按察使山東廣東布政使俱有治績在蜀¶
　蘇淹獄在粤清番税人尤稱之(同上/)¶
<pb:KR2k0045_WYG_071-44a>¶
熊相字尚弼髙安人歴官御史有能名居鄉尤為月旦¶
　所重凡百公事有利地方者力任不辭前知府鄺璠¶
　修郡志皆相所裁定士類至今稱其人(同上/)¶
鄔璉新昌人嘉靖進士授工部主事歴任承天知府湖¶
　廣副使雲南左布政應天府尹所至清聲茂著陞廵¶
　撫浙江副都御史楚中科臣有忌之者調南京歸里¶
　杜門不出(同上/)¶
廖暹字曰佳髙安人中嘉靖鄉試任武康令調詔安政¶
<pb:KR2k0045_WYG_071-44b>¶
　務寛平尋罷歸嘗從鄒東廓講學構西郊書院為筠¶
　士發明良知之㫖郡邑名士若况叔祺輩皆出暹門¶
　子性之字道夫嘉靖辛酉經魁弱冠隨父從東廓先¶
　生學篤信謹守初授陽信教諭轉松陽縣令陞路南¶
　知州致仕歸(同上/)¶
况叔祺字吉夫髙安人弱冠登進士授刑部主事曹署¶
　清暇益肆力學問與東吳王元美南昌余德甫遊從¶
　以聲詩相唱和歴禮部郎中貴州提學副使貴州僻¶
<pb:KR2k0045_WYG_071-45a>¶
　處蠻方士多弗力於學叔祺至日為諸生講説經義¶
　士知嚮方攝司篆平山寇叔祺負才名伉直不諧於¶
　俗遂棄官歸卜築藥湖之傍興至買棹下章江訪德¶
　甫諸名士徘徊龍沙南浦間弔古賦詩所著有大雅¶
　堂集(林志/)¶
　　按是時王李之學方盛行海内稱詩家惟所進退¶
　　元美又好為評騭有後五子廣五子續五子末五¶
　　子之目尋又廣為四十子於南昌取兩人焉以余¶
<pb:KR2k0045_WYG_071-45b>¶
　　德甫冠後五子之首朱用晦則在續五子之列顧¶
　　獨不及况吉夫大雅堂集世亦罕有傳者(原跋/)¶
范伋髙安人嘉靖進士歴官㕘政致仕歸杜門掃軌一¶
　切不與世事惟以孝友敦睦訓子姓俸餘盡給親族¶
　不留以遺子孫卒年八十四(人物志/)¶
吳學詩字伯興上髙人嘉靖進士改庶吉士累官山西¶
　副使少頴敏篤學好古經史過目成誦歴仕三朝所¶
　在令聞昭著事母最孝時上髙大旱學詩作祈雨文¶
<pb:KR2k0045_WYG_071-46a>¶
　栁冠縞衣步率士民禱於城隍三日甘霖如注僉以¶
　為誠敬所感(同上/)¶
敖銑髙安人嘉靖進士改庶吉士歴官國子祭酒贈禮¶
　部右侍郎性醇雅生平無疾言遽色應事接物婉而¶
　曲中然義所當任確不可回從歐陽文莊公講理學¶
　潛心力踐人争賢之少保吳文端為之傳(同上/)¶
况澄字仲源髙安人曽祖琛永樂進士官永平教授有¶
　亷名澄能述其家學為諸生從學王文成公嘉靖辛¶
<pb:KR2k0045_WYG_071-46b>¶
　夘特詔拔異才澄膺選第二初知夀張縣調考成築¶
　堤興水利以耿介忤上左遷建寧教授陞鳳陽通判¶
　歸而屏迹公庭事關地方利病者則獨持議侃侃郡¶
　邑咸利賴焉(府志/)¶
劉冔字子儀髙安人年十九中嘉靖乙酉鄉試授臨城¶
　令亷介自持遷通州守諸武弁貴戚占田宅者幾半¶
　民籍錦衣陸炳家奴數百以徵租為名漁獵州縣莫¶
　敢誰何冔褫其衣冠驅出境炳深銜之使人伺其隂¶
<pb:KR2k0045_WYG_071-47a>¶
　事卒無可乗三年以憂去後補茶陵知州惟一僕自¶
　隨尋卒於官(人物志/)¶
李偕字少峯上髙人嘉靖鄉舉授大田令方下車逋盜¶
　為亂嚴治塹堡以威鎮之歴任三載俸資外分毫無¶
　取陞太僕寺丞去日民携金帛為贈和顔慰辭之後¶
　官至廣東兵備道平冦有功所著有李氏家藏二十¶
　四集併諸疏稿(福建名宦志縣志合撰/)¶
鄒誠字一純髙安人由舉人授慈谿知縣縣多貴宦誠¶
<pb:KR2k0045_WYG_071-47b>¶
　御以禮法無少假借民之無告者多方哺育之不忍¶
　傷焉人稱其一清僅足自存執法多可傳後卒於官¶
　(安志/)¶
黄美字石龍上髙人性剛介嘗讀書白鹿洞歴知嘉興¶
　秀水所在稱治故事坐堂日供黄絹一匹美曰民脂¶
　膏也去之有吳生鵬才而貧美厚恤之及美致政歸¶
　不十年而鵬開府江西㑹有令營薦者知美最善鵬¶
　持千金以請美愕然曰求薦豈好官耶麾去弗顧江¶
<pb:KR2k0045_WYG_071-48a>¶
　南廵撫聞其髙具金綺聘之不赴乃寄以詩有不羨¶
　金龜好偏乗白鹿遊之句卒祀鄉賢(縣志/)¶
劉文光字月山髙安人由舉人歴官㕘議工詩古文與¶
　少師夏言中翰吕柟時相倡和卓冠一時著霍案録¶
　(安志/)¶
熊子臣字應州新昌人嘉靖進士以工部郎出知處州¶
　性敏達能斷疑獄人以不冤捐修學宫集諸生肄業¶
　資給膏火輯郡志稱善本擢雲南副使(浙江名宦志/)¶
<pb:KR2k0045_WYG_071-48b>¶
黄居德字惕齋上髙人倜儻有大志任靈山清河有聲¶
　擢知邳州攝髙郵有治河績將晉秩念父年九十請¶
　歸養弗許居德曰豈可以官而忘親也拂衣去督河¶
　潘季馴扁三知堂贈之葢知忠知孝知止云卒祀鄉¶
　賢(縣志/)¶
漆登字汝髙髙安人少孤事母孝嘉靖舉人授貴州永¶
　寧知州陞馬湖府同知因其俗陋加意造士捐俸資¶
　給之麻陽寇亂協剿告㨗以薦兩與蜀黔考試告養¶
<pb:KR2k0045_WYG_071-49a>¶
　親歸(府志/)¶
傅孟春髙安人嘉靖進士授常州府推官累官刑部侍¶
　郎先是督北畿學政時尚操切孟春獨以寛著值有¶
　毁書院之議捐數百金贖之事定還為書院署刑部¶
　事雪鄖撫李材之冤獲從末減生平和易若於世油¶
　油然而中實涇渭分明有大臣之度(人物志/)¶
漆文昌新昌人嘉靖舉人授沅江知縣調繁應城陞廣¶
　西栁州府同知補雲南永昌府㑹撤回募征緬兵八¶
<pb:KR2k0045_WYG_071-49b>¶
　千衆兵引例索路費無厭官不能給遂鼓譟永昌城¶
　外城門閉者七日文昌單騎出城諭以順逆歴程十¶
　八日軍民無犯所過並尸祝之擢廣南知府提督迤¶
　西等處設關堡以拒緬夷初運米至緬石價至數金¶
　民不勝困文昌冐煙瘴屯種其後石米僅三錢逺近¶
　甦息陞貴州副使推㕘政告歸(人物志/)¶
漆元中字維嵩新昌人嘉靖舉人初令湘鄉有主粟使¶
　者臨邑凌轢長吏漕卒横索鄉賦人人色沮元中獨¶
<pb:KR2k0045_WYG_071-50a>¶
　抗顔力諍以此致忤改浙江海鹽教諭當路重其賢¶
　委署崇德桐鄉兩篆並著聲無何拂衣歸(同上/)¶
陳汝錡字伯容髙安人早為諸生問學淹博尤矩矱自¶
　持以貢授建陽訓導在官一年而卒為諸生時遊白¶
　下值海剛峰總憲南臺汝錡直稱布衣上書規以止¶
　足之義海感其言即日杜門乞休所著有周史總長¶
　短書一名甘露園集(同上/)¶
　　按陳汝錡事詳見劉願人所撰真吾先生傳中¶
<pb:KR2k0045_WYG_071-50b>¶
馮貴吉字含章新昌人幼孤事兄貴善如父初苦貧稍¶
　拮据生業尋奮然志學以古人自期不由師傅而經¶
　史百家靡不淹博為諸生大有聲弟子問業者多成¶
　就為時用所著有雲峰集多格言(同上/)¶
黄鎡字文叔上髙人隆慶庚午亞魁任西和知縣清操¶
　不染生平恬澹無求惟以詩文娛志接人温恭有禮¶
　言論不激不隨年九十卒有娛閒詩集(同上/)¶
蔡文範新昌人隆慶進士初任刑曹疏忤江陵相星變¶
<pb:KR2k0045_WYG_071-51a>¶
　考察左遷閩鹽官擢兵部郎陞湖廣提學㕘粤藩所¶
　著有縉雲齋稾甘露堂集(同上/)¶
王京字来覲上髙人隆慶進士授同安知縣諳練經略¶
　海倭不敢南犯尤加意造士倅衡陽擢守徽郡下車¶
　以禮讓黙化士民允服竟以絶交權貴致政歸田(同上/)¶
潘仕紳字以書上髙人隆慶恩選初授五湖知縣招撫¶
　流移剖劉大海等冤獄衆稱神明擢羅定知州猺獞¶
　獷悍殲其渠魁餘孽歛跡讞反側疑獄二囚編氓安¶
<pb:KR2k0045_WYG_071-51b>¶
　堵陞廣州同知𦵏溺屍修戰艦皆政績之可紀者(府志/)¶
范儁字國士髙安人萬厯進士授義烏知縣徵授御史¶
　時上久不視朝儁陳時政十事言甚剴切先是慈寧¶
　宫災給事中鄒元標疏六事忤上意而儁疏適入上¶
　恚曰向未罪元標致儁復爾當重懲之申時行等擬¶
　鐫秩帝猶怒將各予杖是夜大雷雨明日朝天門外¶
　水三尺餘上怒稍觧乃斥為民明年給事中張維新¶
　請推用譴謫諸臣詔許量移惟儁不敘自是屢薦不¶
<pb:KR2k0045_WYG_071-52a>¶
　起里居數十年卒(白志/)¶
　　按鄒范同時出國門曽健齋亦以言被譴長安有¶
　　西江三鳳之稱焉¶
范世美字敬之髙安人萬厯進士授揚州府推官㑹偽¶
　錢恣行商賈罷市饑民以米户閉糴執竿叫呼聚黨¶
　數千人世美適行縣聞之躬詣亂所開諭禍福羣黨¶
　立觧陞南京兵部郎中出守潤州潤故有織造諸羡¶
　銀又有公莊諸税嵗萬金舊皆太守公費世美悉以¶
<pb:KR2k0045_WYG_071-52b>¶
　備賑陞山東兵備副使辛夘總計天下循吏奏清苦¶
　第一(人物志/)¶
朱崇遂號竹亭髙安人年二十棄舉子業篤志理學萬¶
　厯戊子瑞郡飢疫崇遂破産賙恤鄉里免流亡者二¶
　千餘家撫按將疏於朝力辭早歳艱嗣鄉人共禱祈¶
　曰朱某生平善行而終絶嗣乎未幾連舉兩子朝綬¶
　朝縉皆擅才名多隐德曽孫軾康熙癸酉江西觧元¶
　甲戌進士歴官清介現任大學士人皆謂積善之報¶
<pb:KR2k0045_WYG_071-53a>¶
　(朱氏家傳/)¶
朱吾弼字諧卿髙安人萬厯進士授寧國推官徵授南¶
　京御史奏請建國本簡閣臣補言官罷礦税不報山¶
　西廵撫魏允貞為税使孫朝所訐吾弼乞治朝欺罔¶
　罪廣東税使李鳳乾沒奸人王遇桂請税江南田契¶
　吾弼皆疏論其罪雷震皇陵吾弼請帝廷見大臣講¶
　求祖宗典制與天下更始尋復言陛下孝敬疎於郊¶
　廟惕厲弛於朝講土木盛於宫苑榛蕪徧於殿庭羣¶
<pb:KR2k0045_WYG_071-53b>¶
　小横於中外正士困於囹圄閭閻以礦税竭郵傳以¶
　輸輓疲流亡以水旱増郡縣以徵求困草澤生心衣¶
　冠喪氣公卿不能補牘臺諫無從引裾不可不深察¶
　而改圗也末言禮部侍郎郭正域疾惡嚴居已峻不¶
　可以楚事棄請詳勘且言王既非假何憚於勘遂為¶
　首輔沈一貫所惡移疾去居三年起南京光禄少卿¶
　召為大理右丞齊楚浙三黨用事吾弼遂辭疾歸熹¶
　宗立召還累遷南京太僕卿天啓五年為御史吳裕¶
<pb:KR2k0045_WYG_071-54a>¶
　中劾罷(白志/)¶
陳邦瞻字德逺髙安人萬厯進士授南京大理寺評事¶
　歴南京吏部郎中出為浙江㕘政進福建按察使遷¶
　右布政使改補河南分理彰德諸府開水田千頃建¶
　&KR0493;陽書院集諸生講習以右副都御史廵撫陜西上¶
　林土官黄德勛弟德隆及子祚𦙍叛德勛投田州土¶
　酋岑茂仁茂仁納之襲破上林殺德勛掠妻子金帛¶
　守臣問狀詭言德勛病亡乞以祚𦙍繼邦瞻請討於¶
<pb:KR2k0045_WYG_071-54b>¶
　朝㑹光宗嗣位即擢邦瞻兵部右侍郎總督兩廣軍¶
　務遂移師討擒之海冦林莘老嘯聚萬餘人侵掠海¶
　濵邦瞻扼之不得逞嶴夷築室青州奸民與通時侵¶
　内地邦瞻燔其巢召拜工部右侍郎未上改兵部進¶
　左天啓二年五月疏陳四事中言客氏既出復入乃¶
　陛下過舉輔臣不封還内降引義固争致罪謫言者¶
　再蹈拒諌之失其何觧於人言疏入忤㫖譙讓尋兼¶
　户工二部侍郎專理軍需明年卒官詔贈尚書邦瞻¶
<pb:KR2k0045_WYG_071-55a>¶
　好學敦風節服官三十年吏議不及(同上/)¶
　　按邦瞻所著有皇王大紀宋元紀事荷華山房摘¶
　　稾¶
陳邦科字雋卿髙安人萬厯進士初知江都縣擢南御¶
　史首陳十事次請建儲又申救彭遵古顧允成諸夀¶
　賢三進士之濫黜訴李中丞材之誣獄按部江上賊¶
　挾貧民稱亂疏請寛賦以摧其黨守保寧河間尤多¶
　惠政㑹有東倭之警上議倭寇屬國天津𨽻海門户¶
<pb:KR2k0045_WYG_071-55b>¶
　條備禦十餘事多竒中年四十六卒於官有片玉集¶
　(白志/)¶
　　按陳邦科申救彭遵古等三人事人物志不詳白¶
　　志採訂¶
敖文禎字嘉猷髙安人萬厯進士改庻吉士授檢討累¶
　官禮部侍郎教習庶吉士再進講幃以足疾求假不¶
　獲請復日進講義遂不起贈禮部尚書諡文穆(人物/)¶
　(志/)¶
<pb:KR2k0045_WYG_071-56a>¶
胡大成字集化新昌人弱冠舉春秋魁萬厯進士授陳¶
　州知州賑荒大得民心以忤上司調四川潼川州戊¶
　戌外計撫按舉卓異權人竟中以拾遺歸里杜門讀¶
　書者二十年疏食布袍泊如也以哭父成疾卒(同上/)¶
　　按胡大成所著有翠柏軒集¶
曹汝蘭字斯馨上髙人萬厯進士授江津知縣行取南¶
　御史天啓初首進保䕶聖躬疏報聞又條議舉刺大¶
　體不激不同得進言之法至嘉惠桑梓如建義社倉¶
<pb:KR2k0045_WYG_071-56b>¶
　津北糧觧闔邑賴之(府志/)¶
况于梧字汝材髙安舉人授天長知縣數月政聲鵲起¶
　調繁儀真時苦淮水泛溢大為河患遂條陳開便河¶
　修築髙家堰陞嘉興府判以河工未竣題改淮安竟¶
　厥功居民號况公河功成陞邵武同知(人物志/)¶
陳元琛字仍玉髙安人以貢任南康府訓督學駱日升¶
　聘主白鹿洞倡明經術多士景從咸謂江右徵君章¶
　潢以後一人遷建昌教諭從遊講學者益衆陞汀州¶
<pb:KR2k0045_WYG_071-57a>¶
　府教授致仕家居讀書疏水自樂學者稱見南先生¶
　(同上/)¶
陳邦儀字開甫髙安人與兄邦屏弟邦瓚俱工舉業有¶
　名庠序邦儀尤篤志自勵族兄大司馬邦瞻亟稱之¶
　八入鄉闈不得志遂肆力於詩歌晚益瀟洒自得有¶
　陶元亮之風所著有彈劔草(陳氏家傳/)¶
范世芸字陽華髙安人幼有至性稍長以古人自期内¶
　行淳備宗黨無間言里人司馬陳邦瞻宗伯敖文禎¶
<pb:KR2k0045_WYG_071-57b>¶
　早以問學相友而見觧强記毎推讓世芸及二公鼎¶
　貴終其身無交利囑子之私士論髙之晚以貢謁選¶
　授廣東始興訓造士有蘇湖之風尋觧歸(人物志/)¶
馮文盛字士䝉新昌人萬厯舉人署教新建知髙苑縣¶
　陞南大理評事轉寺正持大獄毫無阿狥出知廣南¶
　府撫按亷其品委署大理府本金穴也文盛為革宿¶
　弊不受一錢人多其介丁艱補岳州府治濵洞庭多¶
　盜悉心防䕶民賴以安擢貴州備兵副使楚中忌者¶
<pb:KR2k0045_WYG_071-58a>¶
　有言遂抗辨歸(同上/)¶
趙應選號太初萬厯進士筮仕寧陵薦剡累牘僅主繕¶
　部政管理兩宫皇城等工費省功倍璽書褒嘉轉副¶
　郎督臨清磚厰轉都水郎督淮黄中河疏瀹隄防河¶
　流安其故道陞山東憲副提督七省漕儲(府志/)¶
王蓁字宗盛髙安人與弟莘同舉萬厯壬午榜授沭陽¶
　諭分典蜀闈擢令麻陽亷介有聲獠苖讋服(同上/)¶
胡用賔字其佐新昌人生而廣顙豐頤氣度偉如初就¶
<pb:KR2k0045_WYG_071-58b>¶
　塾即以聖賢自期許為諸生搆舉子業發明道術不¶
　作流俗語以求合於時尤斤斤於義利之際嘗夜拾¶
　遺金候至明還其人有少婦私挑毅然絶之平居澄¶
　神黙坐胸中空洞不著一物久之靈慧漸露見人動¶
　止文字即能定其終身以子觀察貴贈中大夫(蒼霞/)¶
　(草/)¶
　　按胡用賔生平詳見葉䑓山所撰胡松菴傳中至¶
　　與胡敬齋並稱謂其學以躬行實踐為正的造次¶
<pb:KR2k0045_WYG_071-59a>¶
　　不茍云¶
鄒維璉字德耀新昌人萬厯進士授延平推官行取授¶
　南京兵部主事進員外郎遼左用兵疏陳數事尋以¶
　憂去天啓三年起職方郎中刑部主事譚謙益薦妖¶
　人宋明時能役神兵復遼左地魏忠賢隂主之維璉¶
　極言其妖妄海内方用師將帥悉賄進職方尤為穢¶
　穴維璉素清嚴請寄加絶因極論債帥之弊譏切中¶
　官大臣吏部尚書趙南星知其賢調稽勲郎中時言¶
<pb:KR2k0045_WYG_071-59b>¶
　路横恣凡用吏部郎必咨其同鄉居言路者給事中¶
　傅櫆陳良訓章允儒以南星不先咨已大怒共詬誶¶
　維璉及維璉調考功櫆等益怒交章力攻又以江西¶
　有吳羽文例不當用兩人廹羽文去以窘辱維璉維¶
　璉憤拜疏求罷即日出城疏中以章惇攻蘇軾蔡京¶
　逐司馬光為言櫆等愈怒櫆遂顯攻魏大中左光斗¶
　以及維璉自是朝端水火諸賢益不安其位矣維璉¶
　欲去不得詔留視事乃嚴覈官評無少假借楊漣劾¶
<pb:KR2k0045_WYG_071-60a>¶
　魏忠賢被㫖切責維璉抗疏略言忠賢大奸大惡罄¶
　竹難書今陛下以太阿授忠賢非所以為宗社計疏¶
　入責其凟奏及趙南星去國維璉願與俱去忠賢即¶
　放歸無何張納劾南星追論維璉調部非法詔削籍¶
　復搆入汪文言獄下吏戍貴州崇禎初起南京通政¶
　㕘議就遷太僕少卿疏陳卜相久任納言議諡籌兵¶
　五事擢右僉都御史代熊文燦廵撫福建海寇劉香¶
　猖獗遣遊撃鄭芝龍撃破之海外紅夷據彭湖挾互¶
<pb:KR2k0045_WYG_071-60b>¶
　市後徙臺灣漸廹厦門維璉屢檄芝龍防遏之不聽¶
　明年夏芝龍剿賊福寧紅夷乗間襲陷厦門大掠維¶
　璉急發水陸進芝龍亦馳援焚其三舟官軍傷亦衆¶
　寇乃泛舟大洋轉掠青港荆嶼石灣諸將禦之銅山¶
　連戰數日始敗去維璉在事二年勞績甚著㑹温體¶
　仁雅忌維璉而閩人宦京師者騰謗於朝竟坐是罷¶
　官敘却賊功召拜兵部右侍郎遘疾不赴卒於家(白志/)¶
　　按鄒維璉人物志失載白志采輯増入所著有願¶
<pb:KR2k0045_WYG_071-61a>¶
　　學編宦遊達觀樓等集¶
戴九𤣥字大圓新昌人萬厯進士歴知棗强臨安㑹稽¶
　文安四縣陞工部員外尋歸杜門吟詠所著有工部¶
　稾匡山社集酒人游饑驅草陸沉集落花吟十餘種¶
　天啓中給事魏大中忤逆璫斃詔獄者即九𤣥所取¶
　士也卒祀鄉賢(府志/)¶
胡維翰字良甫髙安人萬厯丁酉鄉薦宰泰寧鄖西二¶
　邑皆有惠政性剛毅不能委蛇隨時竟拂袖歸里閉¶
<pb:KR2k0045_WYG_071-61b>¶
　門謝客親授經於子若孫甘守清貧以夀終(同上/)¶
陳如綸字元泉髙安人萬厯恩選就竹山令有善政苦¶
　節自持竹之人士尸祝之念母在堂乞歸事奉克孝¶
　至老不衰林泉二十餘年與老宿結社吟咏風月春¶
　秋九十終(人物志/)¶
馮士元字廷對新昌人生而頴悟嗜學不厭諸生時毎¶
　試輙冠兩中省闈乙榜以貢司訓靖安陞河南府授¶
　觧官歸與二三昆季色養北堂吟詠自適有測史剰¶
<pb:KR2k0045_WYG_071-62a>¶
　語行世孫垣登崇禎庚辰進士授御史殉闖賊難(同上/)¶
　　按吳邦䇿國變録被賊夾死者凡七人馮垣登其¶
　　一也¶
吳甘来字和受新昌人與兄泰来同舉鄉試崇禎改元¶
　甘來成進士後三年泰來亦成進士甘來擢刑科給¶
　事中伉直敢言户部尚書畢自嚴下獄抗疏救之帝¶
　重法繩下朝士坐大辟者累累甘來疏請停刑蕪湖¶
　設關商舟多覆沒甘來請罷征西北大旱疏言秦晉¶
<pb:KR2k0045_WYG_071-62b>¶
　間人相食父子兄弟不相顧陛下發粟以賑猶恐被¶
　澤者少乃山西難民半為總兵官張應昌等殺以冐¶
　功中州諸郡畏曹變蛟兵甚於賊臣實痛之又言封¶
　疆之罰武與文二内與外二士卒與將帥二受命建¶
　牙或逮或逐以封疆罪罪之而跋扈將帥罪狀已暴¶
　止於戴罪偏禆不能令士卒將帥不能令偏禆督撫¶
　不能令將帥聽賊自來自去誰為陛下剪凶逆者帝¶
　納其言為下令申飭憂歸服闋起吏科進兵科右¶
<pb:KR2k0045_WYG_071-63a>¶
　給事中乞假歸十五年起户科都給事中列上練兵¶
　足餉十事一日帝詰户部尚書倪元璐餉額甘來元¶
　璐門生也進曰臣科與户曹表裏餉可按籍稽臣所¶
　慮者兵聞賊而逃民見賊而喜恐不特無餉之患宜¶
　急輕賦税収人心帝頷之賊薄都城時兄泰來已官¶
　禮部員外郎甘來屬歸事母而已誓必死明日城陷¶
　有言駕南幸者甘來曰上明且决必不輕出乃疾走¶
　皇城不得入返作絶命辭畢盡取疏草焚之曰當賊¶
<pb:KR2k0045_WYG_071-63b>¶
　寇縱横徒持議論無益毫末留之釣後世名罪彌大¶
　耳正衣冠北向拜投繯死南都贈太常卿諡忠節¶
本朝賜諡莊介(白志/)¶
陳儒字鑑韋髙安人進士知潞安府改建長治學創書¶
　院與紳士㑹講多所發明又置學田修西城水插以¶
　備蓄洩擢山西憲副值歳祲郡邑多盜單騎徃來撫¶
　輯輙觧散之官至雲南㕘政卒年八十餘有文集二¶
　十卷(山西名宦志吳甘來傳合撰/)¶
<pb:KR2k0045_WYG_071-64a>¶
　陳泰來字剛長新昌人崇禎進士知宣城縣擢户科給事十¶
　五年冬都城戒嚴陳守禦數䇿總督趙光忭言泰來¶
　與同官荆祚永素晰邊情行間奏報宜敇二臣㕘預¶
　報可泰來又自請假兵一萬肅清輦轂帝壯之即改¶
　授兵科出視諸軍戰守方略至軍中奏界嶺失事狀¶
　劾副將柏永鎮論死遷吏科右給事乞假歸福王時¶
　起刑科左給事不赴唐王用為太僕少卿再擢右僉¶
　都御史李自成敗走武昌其部下散掠新昌境泰來¶
<pb:KR2k0045_WYG_071-64b>¶
　大破之初益王起兵建昌泰來欲從之同邑按察使¶
　漆嘉祉舉人戴國士持不可已而新昌破國士出降¶
　泰來惡之㑹上髙舉人曹志明等兵起泰來與相結¶
　復上髙新昌寧州殺國士妻子遂取萬載新昌再失¶
　泰來走界埠志明等從上髙移軍㑹之俱敗死(白志/)¶
袁一修髙安人任四川遵義衛經歴值奢酋作亂一修¶
　督兵沒於陣總督朱爕元奏䘏之(安志/)¶
　　按安志孝義傳尚有髙安吳勁朱達善吳一恂朱¶
<pb:KR2k0045_WYG_071-65a>¶
　　繼德朱吾菁况子杞袁文煥弟文道文謨新昌劉¶
　　用惠熊邠畿漆公範劉凡正附録姓名於此¶
國朝¶
漆園號劔潭新昌人明崇禎進士知福清縣著亷聲以¶
　剿海冦功優擢丁内艱補寶坻調繁宻雲撫按㑹薦¶
　行取癸未遭外艱歸(白志/)¶
舒𢎞緒字芑孫明髙安諸生工詩一時名軰咸推之屢¶
　試弗售恣遊吳越間後客皖江死(同上/)¶
<pb:KR2k0045_WYG_071-65b>¶
胡寧號一菴髙安人甘貧力學明崇禎鄉薦受知於馬¶
　世竒甲申馬殉難寧傷悼誓老邱壑年八十終(同上/)¶
梁維新號鍾石髙安人明崇禎鄉薦授遂寧知縣中途¶
　聞闖賊陷都城未抵任而返隠居銅湖卒(同上/)¶
劉九嶷字岳生髙安人明崇禎舉人甲申之變薙髮國¶
　蓮寺易名性檗築潔菴於城南復築慟城志所歸也¶
　天才竒放晚年䆒心性命之學著有髮聲存年行世¶
　(同上/)¶
<pb:KR2k0045_WYG_071-66a>¶
　　按漆園以下前志編入明末今改正¶
漆嘉祉新昌人明崇禎辛未進士二齡失怙依寡母為¶
　命比成名以母節上聞得旌如例除順德令亷明多¶
　善政改潮陽山寇劉香掠城堡多方捍禦賊不敢逞¶
　擢雷亷道以母老乞歸順治丁亥邑侵散粟賑飢者¶
　鄉人德之(崇祀録/)¶
王國琦字石公新昌人明崇禎進士授建陽令政尚寛¶
　仁歳侵捐俸建倉積榖以備賑隣邑浦城巨寇數萬¶
<pb:KR2k0045_WYG_071-66b>¶
　剽掠三省國琦時攝浦事用竒計降之邑以寧兩舉¶
　卓異調山東滋陽甲申二月召對稱㫖特授吏科給¶
　事尋以母病辭後終身不仕僑寓金陵年七十八卒¶
　(縣志/)¶
劉欽隣字隣臣新昌人順治進士知廣西富川縣吳逆¶
　之變粤西將軍某脅州縣從之欽隣獨守孤城不從¶
　未幾城為逆黨所破執欽隣械至桂林義不肯降誘¶
　以官爵不屈囚於獄賦絶命詩自盡總制金光祖奏¶
<pb:KR2k0045_WYG_071-67a>¶
聞贈太僕卿¶
賜祭𦵏(同上/)¶
朱家繩字季直髙安人頴異博學為文下筆立就順治¶
　鄉試本房擬元以名第不肯居次寧置副榜後以應¶
　貢先期卒著有義山集藏於家(白志/)¶
朱極光號竹坡髙安人崇遂之孫大學士軾之父幼孤¶
　食貧藉館榖以養母承色笑如嬰孩拮据甘脆不令¶
　母知困憊狀性儉樸而敦厚生平無疾言遽色雖犯¶
<pb:KR2k0045_WYG_071-67b>¶
　不較自軾通籍後立宗祠置祭田敬祀事刋譜系恤¶
　貧族修塜墓之無主而圮者葺道路梁筏之傾壊者¶
　汲汲行善人以為克繩祖武云(家傳/)¶
陳世齡字小房髙安人邦義孫家學淵源天資頴異早¶
　入邑庠性至孝晨夕膝下不忍稍違三十年如一日¶
　著有縟翠園存稿(白志/)¶
　¶
　江西通志卷七十一¶
