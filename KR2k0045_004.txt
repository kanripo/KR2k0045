# -*- mode: mandoku-view; -*-
#+TITLE: 江西通志
#+DATE: 2015-08-24 22:41:38.959403
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷四
<pb:KR2k0045_WYG_004-1a>¶
欽定四庫全書¶
　江西通志卷四¶
　　形勝¶
　大江迤西川谷環縈惟十三郡羅羅圖經吳頭楚尾¶
　粤户閩庭形勝之區險兼阻并彭蠡汪濊廬嶽崢嶸¶
　左江右湖風氣澄清勿謂壤遐近於藩屏綿谿延嶺¶
　控帶荆衡既固我圉亦諴厥甿俯安封域仰佐昇平¶
　作形勝志¶
<pb:KR2k0045_WYG_004-1b>¶
　　江西省¶
東有海鹽章山之銅三江五湖之利亦江東之都㑹也¶
　(漢書呉/分野)¶
水陸四通山川特秀咽扼荆淮翼蔽吳越(雷次宗/豫章記)¶
襟三江而帶五湖控蠻荆而引甌越(唐王勃滕/王閣序)¶
洪江䖍饒吉信撫袁悉屬治所(唐韓愈滕/王閣記)¶
當淮海之襟帶作吳楚之把握(唐封/敖記)¶
南距五嶺北奠九江(宋范致/虚記)¶
<pb:KR2k0045_WYG_004-2a>¶
江西路環數千里為郡十有一為縣五十有三控引荆¶
　湖襟帶吳越為上流重地(宋李綱乞差/軍馬劄子)¶
江西一路輔翼建康駐蹕之所蔽障閩廣接連荆湖自¶
　江以北控引淮西(李綱條具防/冬利害狀)¶
鍾陵奥區楚澤全壤天開翼軫之疆地扼江湖之國(宋/王)¶
　(應麟/玉海)¶
江西之為省東接閩浙西連荆蜀北踰淮汴以達于京¶
　師據嶺海之㑹斥交廣之境蠻服内向島夷畢朝提¶
<pb:KR2k0045_WYG_004-2b>¶
　封數千里隆興則其治所也(元虞集江西/行省惠政碑)¶
星麗斗牛地兼吳楚據百粤之上游壯雄藩之重輔(明/胡)¶
　(儼滕王/閣賦)¶
統三府論之江西諸水總滙鄱陽湖瀉注大江匡廬山¶
　障之饒州在其東稍西北而南康又稍西北而九江¶
　其地東接徽衢池慶西接蘄黃武昌大都為豫章北¶
　户云以繁劇論則饒州為上九江南康次之以衝要¶
　論則九江為上南康饒州次之此其大凡也(明王世/懋三郡)¶
<pb:KR2k0045_WYG_004-3a>¶
　(圖/説)¶
環郭外者為龍沙龍沙之外滂濞長逝為大江大江之¶
　外嶔﨑羅列為西山西山之杪北峙為匡廬大江之¶
　隈東匯為彭蠡(明潘恩攬/秀樓記)¶
江右地分湖山間方廣數千里統十有三郡(明錢習/禮亭記)¶
負江依湖南臨兩廣北接宣揚西控楚東翼浙(明鄧元/錫方域)¶
　(志/)¶
南昌在湖之南湖東為撫州東南為建昌又東為廣信¶
<pb:KR2k0045_WYG_004-3b>¶
　湖西為臨江西南為袁州又西南為吉安湖西北為¶
　南康又西北為九江東北為饒州而九江牽制沿江¶
　諸郡且與南康密邇巨湖吞浸實要害之重闗也瑞¶
　州却湖而負山南安贑州去湖益逺在省治極南以¶
　五嶺為屏翰而汀漳雄韶諸山跨絡林箐茂密斯為¶
　盜藪故設督撫重臣以臨之(明郭子章/郡邑表説)¶
江西三面距山背沿江漢當吳楚閩粤之交南昌其都¶
　㑹也九江為江楚鎖鑰贑州介在南服南安阻憑庾¶
<pb:KR2k0045_WYG_004-4a>¶
　嶺南康饒州夾彭蠡以列郡而康不逮饒吉安撫州¶
　人才甲諸郡建昌事簡而殷瑞州地僻而阜廣信衝¶
　而疲臨江衝而逸袁州密邇楚境此江右之大較也¶
　(劉斯樞程/賦統㑹)¶
　　南昌府¶
在江湖之間東南一都㑹(宋曽鞏/修城記)¶
章水北經南昌城西歴白社又北歴南塘其東為東湖¶
　(曾鞏徐髙/士祠記)¶
<pb:KR2k0045_WYG_004-4b>¶
兹郡之勝實為東湖(宋楊億涵/虚閣記)¶
大江之西處都㑹而山水佳者洪為最(宋余靖洪/州學記)¶
列巘橫青龍沙飛白逶迤突兀於江干之西(明范淶鐘/鼔樓記)¶
地勢自䖍州北折千里或浸為湖或聳為阜似日者似¶
　月者似虎踞者似龍蜿蜒者悠悠累累息於章江之¶
　濱(明萬恭南/昌學記)¶
平原緜衍贑汝交流(南昌形/勝志)¶
羣山翼赴衆水朝宗(同/上)¶
<pb:KR2k0045_WYG_004-5a>¶
新建江右之鉅邑也境莅㑹省(明陳𢎞緒/新建學記)¶
層峯疊嶂秀出雲霄多仙靈窟宅(明喻均/新建志)¶
厭原竒麗雙江匯環蓋都㑹雄觀(新建前/志圖説)¶
洪都壯邑厥水惟豐池水躍龍芙蓉浴日(宋劉卿日/豐城志序)¶
豐城為壯哉縣一旦紫氣騰踔上薄斗牛而物華天寳¶
　人傑地靈益翕然炳煥(宋徐鹿卿/豐城志序)¶
豐城為吉贑下流地勢窪甚春夏水暴至匯為巨澤縣¶
　兀然居中(宋劉德秀/豐城堤記)¶
<pb:KR2k0045_WYG_004-5b>¶
章水經北曲江匯東帶二水之長流襟三江之長雄(宋/王)¶
　(孝友豐/水賦)¶
羅山峙其南贑江環其北(元富州/形勝志)¶
豐城古澤國也當五郡之水衝(明李琯仙/壇石埽記)¶
進賢為豫章壯邑延袤凡數百里(明王一䕫進/賢成化志序)¶
台山列屏曲水縈帶(明陳應元進/賢修學記)¶
邑東有河其源出臨川之槲嶺紆迴百餘里合衆流至¶
　邑(明王英進賢/縣青龍橋記)¶
<pb:KR2k0045_WYG_004-6a>¶
北湖澄淵緱山砥柱洞陽蕩其西瑞洪浸其身(萬恭進/賢縣形)¶
　(勝/說)¶
豫章郡三江之都㑹奉新縣五嶺之要衝(宋楊萬里/南津橋記)¶
氣象平衍面勢洪博北趨江淮南扺閩粤道路四達商¶
　賈㑹通(宋桂如箎奉/新華豐樓記)¶
南昌之屬邑惟新吳為最馮川敵其陽其地有髙山峻¶
　嶺(明呉彦𢎞奉/新通化橋記)¶
奉新在豫章西山之西越嶺之東山川秀麗(明趙理奉/新縣志序)¶
<pb:KR2k0045_WYG_004-6b>¶
山從修寧若拱若揖若波之湧若龍之蹯若驤之騰似¶
　旗者似鼓者似筆者似劍㦸者東奔數百里乃播為¶
　大陸衍為周原(萬恭靖/安學記)¶
繡谷雄盤桃源紆阻(靖安形/勝志)¶
武寧為隆興西南壯邑山刻而水駛(元范梈武/寧學記)¶
武寧最山川勝處西江為尤勝幕阜九宫緜亘二山秀¶
　出雲表蓋吳楚相入處也(宋楊恢武寧玉/清萬壽宫記)¶
環武城皆山蒼崖翠壑古澗生風峭壁層巒泉飛瀑布¶
<pb:KR2k0045_WYG_004-7a>¶
　(宋白玉蟾武/寧湧翠亭記)¶
武寧為縣僻在萬山中當修江上游水泉灌溉之利峯¶
　巒岑鬱之美亦望縣也(明陸深/縣志序)¶
陸有劍閣列棧之雄水有玉峽諸灘之險(武寧/志)¶
寧州者江右之大西蔽也(明萬思謙寧/州銅鼓營記)¶
南山排於前鳯山峙於後清流急湍環抱左右(明楊信/寧州冠)¶
　(雲亭/記)¶
南昌郡故川陸一大都㑹也仰䖍吉以控嶺表倚湓浦¶
<pb:KR2k0045_WYG_004-7b>¶
　以通江淮而形勝之險實與諸郡共之東南則章貢¶
　旴汝諸水建瓴而瀦於鄱陽南新豐進之濱號稱澤¶
　國其西層嶔鳥道繡錯楚疆奸萌易於嘯聚自平華¶
　林碼碯以後奉靖二邑至今晏然寧州僻在郡隅鎮¶
　之以兵臬戍之以銅鼓石營事乃有備然興國瑞昌¶
　之冦孽多流入於寧武伏戎肘側蓋尤不可無牖户¶
　之防焉(南昌范志/疆域論)¶
　　瑞州府¶
<pb:KR2k0045_WYG_004-8a>¶
西江道院南服名邦(宋辛料院賀/筠州尤守啟)¶
筠為州在大江之西其地僻絶(曾鞏筠/州學記)¶
斷巖深壑宛若洞府(蜀江/志)¶
瑞本古筠郡治在鳯山之陽錦水自西南來折而東注¶
　界為兩崖(明沈煉瑞/州修城記)¶
瑞城據錦水兩厓在南曰南城在北曰北城(明吳山/修城記)¶
髙安郡於江西稱道院郡治在山間而最髙處有碧落¶
　堂下俯萬山一水穿城南北岸萬家鱗鱗樓臺皆可¶
<pb:KR2k0045_WYG_004-8b>¶
　指數(明歐陽守道重/修碧落堂記)¶
據鳯山面錦水昂然一郡之勝(明朱繼/祖學記)¶
前瞻荷嶺後倚華林(南唐殷崇義/祈仙觀記)¶
髙安本豫章屬邑居溪山之間(宋蘇轍聖/壽院記)¶
髙安為江西上縣(元李澗張/令祠記)¶
上髙筠之小邑介於山林之間(蘇轍上/髙學記)¶
上髙城周五里蜀水中亘為闗者四分峙水南北所以¶
　麗内外謹出入也(宋江湘重修/上髙城闗記)¶
<pb:KR2k0045_WYG_004-9a>¶
上髙治北而市南一溪自萬載發源合新昌水下走髙¶
　安(宋馮椅上髙/浮虹橋記)¶
山川映帶秀麗如染(明黃景上/髙學記)¶
負敖峰迎錦水(明吳學詩上髙/正德書院記)¶
林壑盤紆川原迥逺(宋劉愿新昌/縣譙樓記)¶
溪山深窈左右拱揖(宋雷孝友新/昌縣門記)¶
前則諸巒㦸列後則疊嶂屏張桂峰卓於左螺山踞於¶
　右鹽溪合月灣而東環東溪合北流而西遶(明王相/遷新昌)¶
<pb:KR2k0045_WYG_004-9b>¶
　(學/記)¶
南屏翰苑北枕石門桂嶺螺山東西對峙鹽浮一派曲¶
　折於祿陂顧淵之間(新昌形/勝志)¶
郡在㑹省西南山紆水迴雖屬上游勢漸險隘此髙安¶
　上髙之名所由起也上髙又在髙安上游西濱萬載¶
　地勢陡絶新昌本割兩髙之地為縣形勝在季孟間¶
　西接皂山北接八疊則亦駸駸傍楚而峻矣(瑞州山/川圖説)¶
　　袁州府¶
<pb:KR2k0045_WYG_004-10a>¶
州小地狹(韓愈袁/州謝表)¶
山水秀麗(太平環/宇記)¶
枕吳頭而盤固壓楚尾而仰止連屬羣峰迴環千里(宋/李)¶
　(問仰/山賦)¶
屏蔽江淮襟帶湖湘山平廣而無髙險水逺秀而無深¶
　險(宋阮閲/郡城記)¶
城郭井邑在迤邐衆山之中如圖畫屏障(宋祖無擇/廣豐堂記)¶
氣雄形壯誠江右一巨鎮(明張春袁/州城記)¶
<pb:KR2k0045_WYG_004-10b>¶
袁州江右大郡當湖湘之孔道(明申時行袁/州府題名記)¶
袁州大郡也山水秀麗為江右奥區(明吳節袁/州府學記)¶
袁郡東十五里曰上浦當楚蜀滇黔孔道(明鄒守益/廣潤橋記)¶
狀元洲雄居中央迴瀾砥柱一郡鎖鑰(明袁業泗盧/洲三元閣記)¶
宜春為郡在江右上游山川完固(虞集宜春/尊經閣記)¶
袁為州負山帶水一水清瀉東北入于大江負城兩厓¶
　東為驚湍奔駛激射不可以舟(宋滕强恕/平政橋記)¶
袁在萬山中山勢嵯峩盤曲從西南來有峰獨秀出於¶
<pb:KR2k0045_WYG_004-11a>¶
　城南者曰湖岡(明江臯湖/岡臺記)¶
分宜為袁鉅邑山水秀朗仙臺外倚於仰山秀江東馳¶
　於彭蠡(明汪諧重修/分宜學記)¶
分宜邑治前瞰秀江源發於楚萍至此渟滀而邑西東¶
　限以兩山束以巨峽(明嚴嵩分宜/萬年橋記)¶
鈐岡列嶂屏圍四山周合宛若城堞(分宜形/勝志)¶
袁之西南有縣萍鄉山水淑清羅霄楊岐秀氣所挺(宋/劉)¶
　(清之萍/鄉學記)¶
<pb:KR2k0045_WYG_004-11b>¶
袁州之萍鄉以繁劇稱厥壤沃而僻(宋卓津/題名記)¶
山水明秀拱揖環抱(明簡迪重修/萍鄉學記)¶
萍介兩省當滇南蜀楚之衝(明袁一唯湘/東營房記)¶
北祖楊岐之脈鳯翼飛翔南濱塔嶺之朝筆鋒卓立左¶
　肩羅嶽右臂徐仙川澄玉鑑洲擁金鰲(萍鄉形/勝志)¶
地勢隠然負山帶江(宋徐昇萬/載縣治記)¶
萬載介羣山之間(宋楊愿萬/載學記)¶
山有金雞白塔紫蓋之名水有龍江錦江清泉之號巖¶
<pb:KR2k0045_WYG_004-12a>¶
　之可稱者仙游龍成也橋之可題者雙虹南浦也誠¶
　一郡之勝地(吳節萬載/譙樓記)¶
萬巖邑也其山崒嵂其水縈迴(袁業泗萬/載志序)¶
宜陽多山水而萬載特佳勝(明潘文奎桐/岡書屋記)¶
萬載當郡北更北則寧州境東上髙西瀏陽鵝鶴諸峯¶
　障之(郭子章郡/邑表説)¶
左鵝峯右鶴嶺月臺居前紫蓋翼後(萬載形/勢說)¶
　　臨江府¶
<pb:KR2k0045_WYG_004-12b>¶
據筠瑞之蜿蜒枕金鳯之迤邐東擁皂閣之葛峰西亘¶
　䝉山之巨嶽南環玉笥北接劍江(隋/志)¶
當南粤䖍吉舟車四㑹之衝(南唐吳鸞建/清江縣議)¶
臨江大郡譙樓偉觀大䝉亘其北閤皂峙其南贑江渝¶
　水㑹流而來金鳯雙洲障匯而瀦誠西江之雄也(明/王)¶
　(臣臨江譙樓/落成宴集序)¶
臨江若太隂半月之形(地理/志)¶
郡居江藩之樞掖袁控瑞通梁粤帶䖍吉(郭子章郡/邑表説)¶
<pb:KR2k0045_WYG_004-13a>¶
臨介在江楚有閤皂玉笥以作其鎮贑袁喻峽以表其¶
　流苞稸靈異(臨江/府志)¶
清江縣治在蕭水之上章山之陽石龍金鳯地靈攸存¶
　(明敖英清江/縣題名記)¶
臨江為江西大郡而清江又麗郡之望邑勢控上游山¶
　環水秀(明錢溥清/江學記)¶
清江之有水患自昔已然(明程逺重修/沙河隄碑記)¶
清江居豐城上游水自吉文經玉峽歴金川至龍洲鳯¶
<pb:KR2k0045_WYG_004-13b>¶
　城蕭灘則曲折回互與地勢相環抱(明張澈清江/送别詩序)¶
當水陸之衝通八省之利(明熊化樟/樹鎮記)¶
淦居洪州上游有金沙玉笥之勝(明張鏊新/淦志序)¶
占西江之上游表東南之孤清(明金幼孜/玉笥山賦)¶
新淦與白下螺川無以甚異城頭山突起其側又一邑¶
　之門户也(明曾同亨城/頭文昌塔記)¶
新淦與吉州俱屬湖西其邑羣峰卓舉川光明媚(明鄒/元標)¶
　(新淦/學記)¶
<pb:KR2k0045_WYG_004-14a>¶
東有柱天二峯西迎章貢二水南障玉笥羊角北峙鳯¶
　山疊嶂(新淦形/勢說)¶
章貢之巨浸澎湃西北湄湘之碧澗縈繞南山(明陳以/運新淦)¶
　(志/序)¶
其治在四大山之中秀水淵注(虞集新/喻學記)¶
臨四邑獨喻限長江上游(明劉崧新/喻新城記)¶
葛峯環其東蒙嶺據其北鍾山鼎山之秀位乎西南之¶
　郊虎瞰山獨隠然居其中世𫝊五星奠位(張澈新喻/縣治記)¶
<pb:KR2k0045_WYG_004-14b>¶
袁江之水逶迤來朝悠揚縈迴於虎瞰中峯之下以達¶
　于大江(明傅鶚新喻/鎮逺樓記)¶
䝉喻邑之鎮山也岡阜盤礴逶迤諸泉隨之而注以達¶
　于渝水(張春新喻/通濟橋記)¶
峽江據臨上流道里四㑹星使輻輳(曽同亨黃/邑令碑記)¶
峽故隸淦與吉鄰壤(明錢德洪/峽江志序)¶
　　吉安府¶
府治據江上流(宋朱晞顔修/吉州城狀)¶
<pb:KR2k0045_WYG_004-15a>¶
南接贑江北臨淦水西控袁川長沙環地㡬千里(宋劉/弇送)¶
　(吉州/守序)¶
咽喉荆廣脣齒淮浙江山映帶在眉宇間(宋劉彦登/譙樓記)¶
五峯相次頗類五老(方輿/勝覽)¶
神岡揖其前螺山巋其後江流迴合東走其下古所謂¶
　天作之邦(郭子章郡/邑表説)¶
吉州廬陵古稱大縣(宋胡銓吉/州學記)¶
吉安於江西為劇郡廬陵於吉安為劇縣(元揭徯斯移/廬陵縣治記)¶
<pb:KR2k0045_WYG_004-15b>¶
山環水外水環郭外(廬陵形/勝志)¶
自螺川而望東南其青青者皆青原也(墨歴青原/山水記)¶
泰和據郡上游城於古西昌地控途水陸道交廣者由¶
　之行商往來通貨南北(明王陶泰/和縣治記)¶
泰和古南平郡地勢西北髙而東南低故大江北匯疏¶
　為四溪而入于江(明嚴萬全溪/柳書院記)¶
前挹澄江後引科嶺金魚插其左龍洲翼其右此西昌¶
　山川之勝(明徐叔倫泰/和扳桂樓記)¶
<pb:KR2k0045_WYG_004-16a>¶
吉水山漸開逺溪益廣深(明劉定之重/建吉水學記)¶
三面阻江不隍而固(陳氏文/江政畧)¶
吉水負山襟江沙嶼縈紆龍飛鳯翥之概傑出於青原¶
　白鷺間(明王雅重修/吉水縣堂記)¶
仁山崒嵂文水縈迴(鄒元標吉水/仁文書院記)¶
東山蜿蜒鎮其後字水交流環其前五岡蹲西玉峽峙¶
　北㢲峰太平仁山墨潭暎帶左右控上流而為吉郡¶
　之喉襟非他縣之可儷也(吉水形/勢説)¶
<pb:KR2k0045_WYG_004-16b>¶
廬陵之東邑為永豐有山叢叢有水溶溶(揭徯斯永豐/恩江橋記)¶
永豐江右名邑與文江安成西昌並峙而爭雄(明吳期/照修恩)¶
　(江志/序)¶
永豐三面距山有鱅嶺五花之險(郭子章郡/邑表説)¶
安福介吳楚之間開閫専城有掌固之職(明張鰲山/四城樓記)¶
山水瑰麗東陽白雲諸峯獻秀出竒不可名狀瀘水折¶
　北而東走勢若蒼龍(安福地/里志)¶
武功山自萍鄉諸山蜿蜒而來特起二峯曰瀘曰瀟武¶
<pb:KR2k0045_WYG_004-17a>¶
　功當二峯之中號為三竒(明趙儀可/葛仙壇記)¶
龍泉據吉州上游西扼郴衡南控䖍化東連分水北綰¶
　新州固四塞之區也(郭子章郡/邑表説)¶
地界兩川神秀所蟠(胡銓萬安/縣㕔壁記)¶
當水陸之衝舟車漕運交㑹於兹(明王汝南萬/安縣志序)¶
俯惶恐灘背粤王臺聳芙蓉而列金鵝由章貢鼓櫂中¶
　流劃然開目為廬陵最上游之勝(萬安風/土志)¶
陳白沙以金鵞嶂勝於鴉峰芙蓉山過於桃峽詩云水¶
<pb:KR2k0045_WYG_004-17b>¶
　作青羅帶山為碧玉簪可以知形勝矣(同/上)¶
右枕重岡前引列峰(元李祈永新/縣籌勝亭記)¶
寧據吉上游崇山峻嶺介新之西偏(鄒元標永/寧志序)¶
寧處萬山中險阻四塞非舟車輻輳之㑹(郭子章郡/邑表説)¶
　　撫州府¶
與兩粤七閩犬牙其疆(唐獨孤及撫/州新亭記)¶
居山川風雲之㑹二水繞郭五峯鎮城(宋州守家坤/翁景定志)¶
瀕汝水以為郡靈谷銅陵諸峰環列如屏嶂(宋謝逸/文集序)¶
<pb:KR2k0045_WYG_004-18a>¶
川融山結鍾竒毓秀江右之巨鎮也(宋趙與輈/千金陂記)¶
連山髙陵野林荒墟逺近髙下壯大閎闊怪竒可喜之¶
　觀環撫之東南(曾鞏擬/峴臺記)¶
地方千里介江湖之表(虞集撫州/譙樓記)¶
撫為江西大郡其地西南負山至郡治而平衍曠然數¶
　百里下控江湖(明邵寳撫/州志序)¶
因崇邱以為城依大溪以為隍(明胡亦堂重/修擬峴臺記)¶
州治包五峰於内因山為城因川為池(撫州/舊志)¶
<pb:KR2k0045_WYG_004-18b>¶
臨川附郡郭幅員五百餘里(郭子章郡/邑表説)¶
寳唐崇仁水源之所自出也迤邐而東凡一百二十餘¶
　里合支流逺近者五曰西寧曰芙蓉曰巴源曰杯山¶
　曰羅山凡一山之水支派再三舒徐入境洄旋於崇¶
　仁之邑治而溪始平(宋何異/塘堤記)¶
西峙者羅山南峙者巴山(宋李燔崇/仁學記)¶
崇仁撫之壯邑(明時季照/華藏寺記)¶
駢山貫江風物繁衍下瞰臨水極目如練重阜外羅平¶
<pb:KR2k0045_WYG_004-19a>¶
　原中豁(崇仁形/勢説)¶
金谿撫之東境(元程文海重/修縣治記)¶
金谿之山翔躍猶龍(明宋濂金/谿廟學碑)¶
金谿縣南旴水與清江合流於汝名曰東漕其地為四¶
　達之衢(宋濂金谿/義渡記)¶
山谿紆阻非兵革之衝(明徐善慶金/谿築城記)¶
西連閩建北接安東(明趙秉忠/輿地圖説)¶
地界饒信旴汝之間山川秀異(明徐孟恕/金谿志序)¶
<pb:KR2k0045_WYG_004-19b>¶
上幕前峙卓筆右拱含輝納秀占溪山勝處襟帶八閩¶
　竒分五嶺(金谿形/勝説)¶
宜黃上接䖍化旁屬南豐(宋鄒極宜黃/審政堂記)¶
宜黃二水合流于東北一水自南遶東趨北者源逺而¶
　流稍大一水自西遶南趨東者源近而流差小(元呉/澄宜)¶
　(黃西恩/橋記)¶
宜黃居臨汝上游當宜水黃水合流之間(明譚綸宜/黃城記)¶
宜黃僻在一隅而山水清越(明周夢若仙/巖元寳觀記)¶
<pb:KR2k0045_WYG_004-20a>¶
撫之屬邑五惟樂安僻在萬山中舟楫不通﨑嶇扼塞¶
　行者病焉(元吳當/題名記)¶
枕山踞湖象山龍岡峙左右前則大華芙蓉鹿角白石¶
　諸峯林立環治有溪曰金鰲此一方勝概也(明胡直/樂安縣)¶
　(治碑/記)¶
樂安距府獨逺介於吉贑(郭子章郡/邑表説)¶
山髙而水駛地固而氣完(樂安形/勢説)¶
東鄉宅奥窳故為冦區(明王宗沐/修學記)¶
<pb:KR2k0045_WYG_004-20b>¶
接桃峯之勝據長林之險(郭子章郡/邑表説)¶
溪深而谷窈石峭而泉冽(東鄉/志)¶
　　建昌府¶
林竒谷秀水繞川環(唐刁尚能建/武軍羅城記)¶
地氣殊異山川炳靈(唐顔真卿麻/姑仙壇記)¶
建昌為郡據江西一道東南上游其地山髙而水清(宋/朱)¶
　(子建昌軍進/士題名記)¶
山清水秀冠於江表(宋鄭文寳/江表志)¶
<pb:KR2k0045_WYG_004-21a>¶
吾不知㡬千百里之廣但覺土老而石頑頂天而直上¶
　騐地勢之所極固亦東南之藩障(宋李覯麻/姑山賦)¶
左臨旴水右瞰麻源(輿地/紀勝)¶
建昌在江西號為佳郡地介閩粤(宋陳起王/侍郎祠記)¶
東南連甌閩屬章貢而西北鄰郡疆界相入錯綜如繡¶
　(吕維中建昌/鼓角樓記)¶
抗禦七閩牽制八粤五嶺咽喉三吳襟帶蓋江藩南鎮¶
　闗鍵也(郭子章郡/邑表説)¶
<pb:KR2k0045_WYG_004-21b>¶
攬煙雲草木之竒俯千巖萬壑之秀(羅大臨南城/縣㕔題名記)¶
旴水南通閩廣北抵荆湖(明劉翊南豐/通濟橋記)¶
阻山帶河風氣茂密實稱奥區(明江冕修南/豐縣譙樓記)¶
軍山峙於右何竺峰峙于左(明王璽南/豐修學記)¶
倚琴臺以為之固繞旴水以接其流(南豐形/勝志)¶
南豐旴水上游東南勝邑層巒疊巘環峙四封(明熊秉/衡南豐)¶
　(兜港/橋記)¶
南城之東南鄙與閩接壤析為新城縣其山獨秀竒明¶
<pb:KR2k0045_WYG_004-22a>¶
　麗(吳澄送新/城尹序)¶
其山磅礴而清潤其水通暢而淵沈(虞集新/城學記)¶
黎川故形勝地所謂曠如奥如者郊闗以外皆有之(明/黃)¶
　(&KR1606;新城皆/春堂記)¶
天峯崇峻石峽嵯峨不郭而固不池而險(新城形/勝志)¶
簫曲日峯東巖石硤四面環向(明朱徽新/城譙樓記)¶
廣昌居旴江上游其地多佳山水(錢習禮清/溪書院記)¶
東鄰南豐西接寧都石城四境之内山髙而秀麗水深¶
<pb:KR2k0045_WYG_004-22b>¶
　而清潔(明何文淵廣/昌縣志序)¶
前對蟾石後據龍岡禪嶺插筆聳於左烏石列屏居於¶
　右(廣昌形/勝志)¶
山川綢繆溪澗縈迴(明鄧文器/瀘溪志序)¶
瀘地僻處一隅環四面皆峻嶺急流(明鄧可權瀘/溪桐步橋記)¶
瀘陽疊嶂帷列縈水帶環(明吕應元瀘/溪秀水溝記)¶
去郡最逺隔界於新城金谿東接閩之光澤(郭子章郡/邑表説)¶
　　廣信府¶
<pb:KR2k0045_WYG_004-23a>¶
信之為郡江以東望鎮也牙閩控越襟淮面浙隠然為¶
　要衝之㑹(宋王雷修/信州城記)¶
形勝地勢來自靈山中道起石如龍鬛隠見至郡而伏¶
　懐玉峰聳出其隅森植猶束筍隂陽之勝甲天下(宋/韓)¶
　(元吉信州/牙門記)¶
當吳楚閩越之交為東南望鎮(宋李彌大/法海院記)¶
據省㑹上游靈鷲干霄自武夷來秀色吞匡廬而氷溪¶
　靚玉縈達彭蠡(郭子章郡/邑表記)¶
<pb:KR2k0045_WYG_004-23b>¶
北枕靈阜南帶氷溪東挹琅峰西瞻層巘(廣信/府志)¶
山川明秀原隰豐衍(上饒/縣志)¶
江南山水冠天下而上饒又冠江南鵞湖博山龜峰懐¶
　玉號稱形勝而靈山尤秀絶(宋釋覺範信州/天寧寺碑記)¶
巖壑深秀縣據南北衝(元張翥玉山/武安塔記)¶
玉山犬牙閩越蓋豫章第一門户(郭子章郡/邑表説)¶
連閩越控吳楚乗軺之使聚糧之旅過是都而問津者¶
　轂相擊履相錯(明夏子陽玉/山西濟橋記)¶
<pb:KR2k0045_WYG_004-24a>¶
武安三山列於前懐玉三清聳於後氷水縈紆映帶左¶
　右(玉山/縣志)¶
弋陽葛溪驛當西南水陸之衝其龜峰馬鞍寳峰南巖¶
　岑岫莫不爭竒獻秀若渴虹奔騎絡繹而來(明李奎/弋陽縣)¶
　(溪山勝/覽樓記)¶
葛溪弋陽之别名也介乎閩浙之交山川秀麗稱東南¶
　諸邑最(明李玘葛/溪十咏序)¶
山川之美著自古昔軍陽龜峯竒秀迥絶而葛溪武石¶
<pb:KR2k0045_WYG_004-24b>¶
　諸水縈洄映帶誠一方之形勝也(明黃易弋陽學/科目題名記)¶
南襟百越北帶三吳台嶺前瞻廬峰回盼(南唐陳喬新/建龍虎山張)¶
　(天師/廟碑)¶
居吳楚之中界據番水之上流南控甌閩東連江浙後¶
　枕峰巒之雄秀前臨溪水之瀠洄(明王増祐貴/溪縣上梁文)¶
象山竒偉薌水深長虎伏龍蟠歴代出神仙之地川鳴¶
　谷應至今祀忠考之神(貴溪縣/形勝説)¶
鉛山為八閩門户鉦鼓之音晝夜不息其地憑髙控流¶
<pb:KR2k0045_WYG_004-25a>¶
　環數百里之勢(明丁洪鉛山/紫溪橋記)¶
鉛山據江右上流襟喉八閩控帶兩浙(李奎鉛/山學記)¶
鉛山在郡南偏與閩地相錯如繡山髙而峻水清而駛¶
　懸泉飛遶郡郭而入於江(曹鼎望大/義橋記)¶
東倚鵞湖之勝跡西聯銅寳之名山南扼八閩之喉吭¶
　北據兩浙之要㑹(鉛山/縣志)¶
五山輻輳蜿蜒如龍(宋真德秀永豐/龍山書院記)¶
永豐古揚境當吳越之交多深山巨谷(明吕懐永/豐縣志序)¶
<pb:KR2k0045_WYG_004-25b>¶
由仙霞而東為浙之西户由盤亭而南為閩之北門萬¶
　山聳簇如長蛇如天塹(吕懐建永豐/縣城碑記)¶
南距谹山北控靈鷲拓揚諸闗扼其左西嶽一峰障其¶
　右(永豐/縣志)¶
縣依髙山山皆巖石當一郡噬臍之間徑路㫄達閩歙¶
　(明畢竟容興/安縣新城記)¶
興安崇岡疊巘山勢盤旋在信州則為西境亦稍稍比¶
　於閩矣(郭子章郡/邑表説)¶
<pb:KR2k0045_WYG_004-26a>¶
興安壤偏賦尠而地當孔道(明歐陽洵興/安劉令祠記)¶
南距閩越北接徽寧(明鄭以偉興/安通慧橋碑)¶
　　饒州府¶
彭蠡既豬(禹/貢)¶
地居澹浦邑帶鄱川(唐王德璉/饒州記序)¶
饒為沃野(唐元稹饒/州刺史判)¶
瀕江之地饒為大(唐劉禹/錫集)¶
洪厓鳯游之所磅礴鄱湖錦江之所涵渟靈淑之氣蔚¶
<pb:KR2k0045_WYG_004-26b>¶
　為人豪(明陳于庭饒/州府志序)¶
南接豫章西接楚東姑蔑北鵲岸東北鳩兹西南艾西¶
　北灊延袤千里山川序列道路四達(饒州府/形勝說)¶
饒為江右大郡土地肥衍(明舒清重/修府治記)¶
水匯西南山環東北(鄱陽/志)¶
餘干吳楚冠冕左掖羊角峯右曳弋陽溪後枕平曠逺¶
　倚吳山前襟越水(明一/統志)¶
其地濱彭蠡而接廣信負山阻水(元李謙餘/干升州記)¶
<pb:KR2k0045_WYG_004-27a>¶
餘干彭蠡上游為越喉舌(晉謝安與/馮内史書)¶
樂平山水重岡盤紆由東而來縣治實據其趾(宋許錫/簡靜堂)¶
　(記/)¶
樂邑既勝於水復雄於山(明陳九德樂/平鎮西樓記)¶
北主康峰南濱章嶺内河源發鏹山分兩支而環縣治¶
　外河注瀠洎水橫一邑而匯鄱江洪巖鬱葱萬山森¶
　秀(樂平形/勝志)¶
北嶺如拱如揖洎江如環如抱(明黎澄樂/平泮池記)¶
<pb:KR2k0045_WYG_004-27b>¶
樂平東抵德興西連鄱陽北界浮梁而南則廣信接壤¶
　焉土地方平山氣麤峻(郭子章豫章/書郡邑表説)¶
浮梁山水之勝名鄱陽百里内竒峰秀巘間見雜出(宋/程)¶
　(俱飽山/閣記)¶
二水環縣諸峰玉立(元李午浮梁/化成堂記)¶
上達徽祁下通鄱縣居二省三郡八縣之間(浮梁/縣志)¶
浮無天險而包山阻河城郭固之五方之豪叢於景鎮¶
　(同/上)¶
<pb:KR2k0045_WYG_004-28a>¶
饒邑多以水勝獨德興在萬山中崒嵂迴環蒼翠萬狀¶
　可亞匡廬東距浙北距新安三省交牙四塞為境(明/祝)¶
　(世琳德興/縣志序)¶
煙火百里雞犬相聞(明董仲可重建/德興縣治記)¶
廣山包絡大湖限帶(明夏寅德/興縣學記)¶
玉真山峙其後雲錦溪環其前(安仁/縣志)¶
萬年四㑹之區饒郡一奥壤也(明王鑾萬年/大捷橋記)¶
其山險其氣勁(郭子章郡/邑表説)¶
<pb:KR2k0045_WYG_004-28b>¶
環山疊嶂髙阜停雲萬斛峰拱於前萬年峰盤於後(萬/年)¶
　(縣/志)¶
　　南康府¶
廬山南國之德鎮(梁元/帝碑)¶
瞰七澤真如掌瞻九河直如帶(梁沈璇簡/寂觀碑)¶
南瞻五嶺北睇九州(唐歐陽詢/西林寺碑)¶
匡廬竒秀甲天下(唐白居易/草堂記)¶
匡廬天下之名山江表之勝概(南唐馮延已/開先寺記)¶
<pb:KR2k0045_WYG_004-29a>¶
蜿蜒蟬聯指列條敷亘五百里實湓城星渚之奥區洪¶
　州諸郡下流之屏障(匡廬/山志)¶
靈谷煙雲廬山風月(翰苑/新書)¶
負匡廬面彭蠡南國咽喉西江鎖鑰(南康形/勝志)¶
星石浮南鞋山鎖北山澤雄竒帶礪險固(南康/府志)¶
本軍邊臨大湖舊有石砌堤築堰住西灣水汊藏泊舟¶
　船(朱子乞修築/石堤劄子)¶
彭蠡之險在吾户外(宋吕祖謙/紫陽堤記)¶
<pb:KR2k0045_WYG_004-29b>¶
山嶽配天廬阜標其秀江湖紀地彭蠡擅其雄盤址崔¶
　巍層淵祕邃(宋晏殊重修/真如院碑記)¶
廬阜諸山聳然特起駢首而立者八九又髙且大者五¶
　焉有冠劍巍峩之貌無草木滋媚之容(宋趙師夏/六老堂記)¶
踞匡廬而綰彭蠡足稱奥區(明張位重修/白鹿洞記)¶
巖壑幽邃林木翳然真名教一樂地也(明葛寅亮重修/白鹿洞書院記)¶
自五老峯來絶壁懸天一峰南下如頓萬馬可二十里¶
　崛起一山而四山環之(白鹿書院/形勝志)¶
<pb:KR2k0045_WYG_004-30a>¶
左蠡揚瀾翼若游龍而藍平山橫亘其間如榜斯揭(明/髙)¶
　(嬴南康/府學記)¶
彭蠡湖匯江西十三郡六十餘縣之水由湖口以出於¶
　江每春夏雨集峽水盛長江流湍急而湖水勢緩復¶
　為江流所遏則水益漲瀰漫數百里(明陳敏政重/修紫陽堤記)¶
本軍都昌縣地實瀕江然上有棠隂下有楮溪大小五¶
　寨近者四五十里逺亦不過百餘里逐處可以綽望¶
　把截(朱子都昌新/寨利害狀)¶
<pb:KR2k0045_WYG_004-30b>¶
都昌依山枕湖全省要㑹之地(明萬浩新建/都昌城記)¶
環山帶水形甲東南(明王堯臣修都/昌縣㕔事記)¶
兩水腋之其狀如帶西山雲居環之其狀如翼(宋王容/建昌學)¶
　(記/)¶
修江横前名山峙右(虞集建/昌學記)¶
建昌鄱湖上游控修江諸阜洪所恃北門也(張鏊建昌/縣城記)¶
四面諸山環拱若抱澗澮清歴如晝(明余祐安/義縣治記)¶
自匡廬雲居迤衍而成邑(明楊三省安/義大唐寺記)¶
<pb:KR2k0045_WYG_004-31a>¶
寳峰西山映帶左右龍江澄碧淙淙几案間(明劉同升/遷安義學)¶
　(記/)¶
　　九江府¶
過九江至于敷淺原(禹/貢)¶
潯陽陸通五嶺北道長江逺行岷漢亦一都㑹也(晉地/道記)¶
源二分於崌崍流九派乎潯陽鼓洪濤於赤岸淪餘波¶
　乎柴桑(郭璞/江賦)¶
南面廬山北背大江(圖/經)¶
<pb:KR2k0045_WYG_004-31b>¶
山亞五嶽江比四溟(明一/統志)¶
左挾彭蠡右傍通川(方輿/勝覽)¶
潯陽乃天下江山眉目之地(白玉蟾授/墨堂記)¶
德安接岷山之脈彭澤挺文筆之鋒蜀江下湖口孤山¶
　峙鄡鎮實吳楚襟喉江右衝要(九江/府志)¶
東連安慶西接蘄黃南與南康建昌鄰而北渡黃梅京¶
　師孔道出焉(郭子章郡/邑表說)¶
山擁千峰江環九派(德化形/勢説)¶
<pb:KR2k0045_WYG_004-32a>¶
左貫彭蠡右環金帶(明劉鍾德/安縣志序)¶
控匡廬而注彭蠡龍虎鳥龜環拱而翼衛(明姚文燕重/建德安學記)¶
接岷山之派向博山之陽形如鳯舉勢若屏開(德安形/勢説)¶
東北匯兩湖之水西南聳萬疊之峰形若栖鸞勢如盤¶
　石(瑞昌形/勢説)¶
古赤烏邑幅&KR0695;不知㡬百里其西南隅薄於柴桑之壤¶
　乃與江州蘄州二衛屯田相錯如繡(明李盛春瑞昌/大塘堰碑記)¶
雉外羣峰環拱如舞如飛山明而水麗(文德翼重修/瑞昌學記)¶
<pb:KR2k0045_WYG_004-32b>¶
瑞昌於九江稱最僻縣居瀼溪之北亦山邑也(郭子章/郡邑表)¶
　(説/)¶
湖口呰窳地也然秀色攬廬文瀾吞江(明葉初春/湖口學記)¶
湖之為邑亢而窄(張鏊湖口成/德書院記)¶
鐵屏橫峙石鐘環抱據江湖之險當吳楚之衝(湖口形/勢説)¶
彭澤地狹山峻(唐狄仁傑/免民租疏)¶
彭澤居彭蠡下流濱大江阻疊嶂(明雷禮彭/澤修學記)¶
環山為治獨缺其西北而江走其下(明丁湛彭/澤柳洲記)¶
<pb:KR2k0045_WYG_004-33a>¶
據彭蠡跨海門砥柱橫江龍城四塞(彭澤形/勢説)¶
去小孤山十里而近其境西南接湖口都昌東北踰馬¶
　當山交望江江右之境盡焉而小孤又江右一門戸¶
　云(郭子章郡/邑表説)¶
　　南安府¶
南安江西之南境(宋蘇軾南/安軍學記)¶
南扼交廣北距湖湘(宋范大/用祠記)¶
凡臺省命使之宣布廣海筐篚之獻納莫不道出兹郡¶
<pb:KR2k0045_WYG_004-33b>¶
　(元張鑑重修/南安路記)¶
控廣引閩據上流遏邊徼(元伍庠總/管府治説)¶
南安介萬山間得掌平之地為郡治峰巒連絡不斷鳴¶
　溪曲澗自聶都而下莫測其源(明金潤金/鰲閣記)¶
庾嶺兩廣往來襟喉萬足踐履冬無寒土(明桑悦重/修嶺路記)¶
當五嶺之最東(輿地/廣記)¶
面庾嶺據髙原臨章水扼上流(金潤南/安城記)¶
接南荒之境迫東粤而帶郴桂表以庾嶺旭山匯以章¶
<pb:KR2k0045_WYG_004-34a>¶
　水蓉江嶐然南徼形勝(郭子章郡/邑表説)¶
崌嶺峙其南黃嶺盤其北龍泉山谷峻深溪洞緜亘惟¶
　邑處四境之中章水繚繞秀峰壁立(宋鄭霖新建/南康縣治記)¶
睠維南埜小邑實據西江上流衣冠文物之名區財賦¶
　舟車之都㑹(元王元渤南康/鼓樓上梁文)¶
隄岸曠衍波瀾老成獨秀峰屹立雲表勢若插天其餘¶
　江山環拱如畫(明鍾贇南康/通濟橋記)¶
江之南諸溪壑之水盡流而㑹于馬山之麓(明陳瑾重/築水堤碑)¶
<pb:KR2k0045_WYG_004-34b>¶
　(記/)¶
庾嶺所衍章水所經而邑治建焉東南隩區也(明劉賓/南康訓)¶
　(導㕔/記)¶
南安壤地橫水劇賊盤踞之山溪深阻險惡攻不可入¶
　(明劉節王/文成祠記)¶
上猶之地山﨑峻而水激括(元孔思文上/猶學田記)¶
溪洞廣袤而邑落其中民以山深而俗淳亦以山深而¶
　藏冦(元黄文傑重修/上猶縣治記)¶
<pb:KR2k0045_WYG_004-35a>¶
上猶民稀而地僻嵗稍凶山洞愚氓嘯聚為冦(明黃仲/昭修城)¶
　(記/)¶
上猶為江藩邊邑接壤雄韶萬山㑹焉(郭子章郡/邑表説)¶
崇義稱南郡奥區(明萬夢桂縣/治題名記)¶
衆山壁立路如鳥道(劉凝崇義/形勝志)¶
　　贑州府¶
䖍於江南地最曠大山長谷荒翳險阻交廣閩越銅鹽¶
　之販道所出入(宋王安石/䖍州學記)¶
<pb:KR2k0045_WYG_004-35b>¶
貢源出新樂章出大庾合流城郭於文為贑竒峰怪巖¶
　環視萬狀(宋趙忭章/貢臺記)¶
南州自豫章右上其大州曰吉又其大曰䖍(李覯䖍州/柏林書樓)¶
　(記/)¶
接甌閩百粤之區介谿谷萬山之阻(宋洪/邁表)¶
贑之為州控江西之上流而接南粤之北陲故裏耑一¶
　路之兵鈐而外提二境之戎柄其地重大(楊萬里章/貢道院記)¶
贑之為邦其山聳而厲其水湍以清(楊萬里贑/縣學記)¶
<pb:KR2k0045_WYG_004-36a>¶
南方之山衡為宗自衡袤而南稍東為大庾袤而北又¶
　稍東為盤古其地界閩越故吳上游今𨽻贑(宋曽丰/盤古山)¶
　(記/)¶
贑於江西為樞府其城據章貢二水合流之處山川雄¶
　秀(明彭時/遷學記)¶
宅江西之上游當五嶺之要㑹其地與閩廣湖湘諸郡¶
　邑犬牙相錯(明羅欽順重/修府城記)¶
南贑四省咽喉而粤則南贑肩背郴衡其左腋也汀漳¶
<pb:KR2k0045_WYG_004-36b>¶
　其右臂也(明何廷仁送/王中丞序)¶
贑地最雄鉅崆峒摩天章貢激石(郭子章郡/邑表説)¶
贑州據吳之背扼粤之項而雩都則又贑之咽喉也(元/陳)¶
　(至言/祠記)¶
衆山環列孤峰中峙(宋周頌雩/山廟記)¶
雩邑形勢據贑上游山水之所㑹九邑之所通也(明袁/淳雩)¶
　(都志/序)¶
青山黛環巧比疊削城屋壯麗地大以延(明解縉雩都/樂善堂記)¶
<pb:KR2k0045_WYG_004-37a>¶
由午嶺隘南接信豐而連龍南由豐口隘東接㑹昌而¶
　迫安逺山澤不逞之徒間道竊發故惟城為要(明黃/𢎞綱)¶
　(雩都/城記)¶
邑介山谷間羣山競秀若拱若揖一水漪緑映帶其前¶
　(明李淶雩都/勤政樓記)¶
前臨南山後峙浮屠碧桃之水繞其東九日之岡盤其¶
　西(胡儼信豐/譙樓記)¶
通天下大縣四十其隸於江西之贑者二而興國居其¶
<pb:KR2k0045_WYG_004-37b>¶
　一(宋朱夢龍/莊令祠記)¶
興國地僻谷荒山嵯水悍(郭子章郡/邑表説)¶
兩都壯其祖龍五嶺提其汛駛經以濊川抱以瀲水(明/盧)¶
　(寧興國朱/華塔記)¶
贑十縣水多飛流奔湍行崖峽間寧都獨平川漫流(明/羅)¶
　(玘送平令之/任寧都府)¶
贑東之邑寧為大(明黃克纉/寧都志序)¶
寧都為贑大邑東有佛祖嶺西有金精山竒螺之石拱¶
<pb:KR2k0045_WYG_004-38a>¶
　於南梅江之水繞於北(明陳勉寧都/拱辰橋記)¶
贑之屬曰㑹昌州壤接閩廣實邊徼重地(元程從禮㑹/昌州㕔記)¶
其地僻逺且險(明董越㑹/昌公館記)¶
㑹昌實巢峒出沒之區羊角水在上游命將耀兵當東¶
　偏一面(郭子章郡/邑表説)¶
安逺巖邑也磛䃡崚嶒盤迴㵿渺誠僻陬一竒壤(明林/有科)¶
　(安逺/志序)¶
濂江在章貢雖僻逺名邑也(鄒元標安/逺學記)¶
<pb:KR2k0045_WYG_004-38b>¶
欣山拱翠濂水浮青馬鞍列嶂熊嶺浮几崇巒廣谷聳¶
　拔者堪供游憩險絶者可資保障(安逺形/勝志)¶
瑞金地接閩汀在屬邑最為僻逺(董越綿江/公館記)¶
萬山連亘人跡稀少其深阻處常為盜區(明羅璟瑞/金城記)¶
襟山帶江風藏氣聚(明潘季馴/瑞金學記)¶
軍門龍山峙其前銅鉢龍霧映於後隘山閩嶠亘其左¶
　螺峰石塔抱其右(瑞金形/勝志)¶
龍南僻處萬山中視他邑規模差小以要衝言則非小¶
<pb:KR2k0045_WYG_004-39a>¶
　也(明楊拱龍/南城記)¶
叢林里落紛錯相望雉堞井閭層矗緜聯據三江之㑹¶
　者是為邑城(明王宗徐龍/南汴河堤記)¶
南際萬山盤錯縈紆百餘里水行者必道龍頭㑹一邑¶
　千派之注湍悍峻駛亂石交錯其中廉利如劍(王宗/徐新)¶
　(閒龍南/山路記)¶
石城環縣皆石矗矗如城有龍巖瀑布石筍參天之竒¶
　(郭子章郡/縣表説)¶
<pb:KR2k0045_WYG_004-39b>¶
四山如城龍淵虎壘(石城形/勝志)¶
定南新創邑據䖍上游故為盜區(郭子章定/南學記)¶
長寧帽山插天鄔水經地(安/志)¶
　¶
　¶
　¶
　¶
　江西通志卷四¶
