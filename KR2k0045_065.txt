# -*- mode: mandoku-view; -*-
#+TITLE: 江西通志
#+DATE: 2015-08-24 22:41:40.740579
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷六十五
<pb:KR2k0045_WYG_065-1a>¶
欽定四庫全書¶
　江西通志卷六十五¶
　　名宦(九/)¶
　　　南安府¶
　宋¶
李&KR0421;庚字坦之隴西人初為從事以勤著績漕運康侯¶
　表於朝擢南安軍丞至道中陞為守雪寃獄二百餘¶
　人毁滛祠四十餘所(林志/)¶
<pb:KR2k0045_WYG_065-1b>¶
　　按宋淳化元年始置南安軍歐陽忞輿地廣記云¶
　　南安軍自五代以前地理與䖍州同凡南部都尉¶
　　南康郡國俱屬䖍州故林志於南安名宦自宋李¶
　　&KR0421;庚始(原跋/)¶
祝深字通甫三衢人至道中知南安軍慈祥愷悌下教¶
　立五條曰修學化俗曰飭吏愛民曰清訟省困曰節¶
　用下士曰嵗豐時和百姓宜之立祠於學(明一統志/)¶
嚴肅字成之大中祥符間由大理丞知南安軍通敏之¶
<pb:KR2k0045_WYG_065-2a>¶
　才正直之氣勸善懲惡民以無訟輦運無滯物産豐¶
　盛(同上/)¶
周惇頤字茂叔道州人元名敦實避英宗舊諱改焉為¶
　分寧主簿有獄久不决惇頤至一訊立辨邑人驚曰¶
　老吏不如也部使者薦之調南安軍司理參軍有囚¶
　法不當死轉運使王逵欲深治之衆莫敢争惇頤獨¶
　與之辨不聽乃委手板歸將棄官去曰殺人以媚人¶
　吾不為也逵悟囚得免移郴之桂陽二年徙知南昌¶
<pb:KR2k0045_WYG_065-2b>¶
　南昌人皆曰是能辨分寧獄者吾屬得所訴矣歴合¶
　州判官部使者趙抃惑於譖口臨之甚威通判䖍州¶
　抃方守䖍熟視其所為大悟執其手曰吾幾失君矣¶
　今而後乃知周茂叔尋以疾求知南康軍因家廬山¶
　蓮花峯下前有溪合於湓江取舊所居濓溪以名之¶
　抃再鎮蜀將奏用之未及而卒年五十七黄庭堅稱¶
　其人品甚髙胸懐灑落如光風霽月著太極圖説并¶
　通書四十篇嘉定十三年賜諡曰元公(宋史/)¶
<pb:KR2k0045_WYG_065-3a>¶
程珦字伯温洛人寳元康定間通判南安軍事視周惇¶
　頤氣貌非常人與語知其為學知道因與為友使二¶
　子頤顥徃受業焉敦頤每令尋孔顔樂處所樂何事¶
　二程之學源流乎此(宋史周惇頤傳/)¶
陳升之名旭避裕陵諱以字行三衢人景祐甲辰進士¶
　以校書郎知南康首建學校化民成俗熈寧中拜使¶
　相邑人懐之為建坊(林志/)¶
劉安世字器之魏人登進士第不就選從學於司馬光¶
<pb:KR2k0045_WYG_065-3b>¶
　咨盡心行已之要光教之以誠且令自不妄語始光¶
　入相薦為秘書省正字擢右正言進左諫議大夫尋¶
　以集賢殿修撰提舉崇福宫才六月召為寳文閣待¶
　制出知成徳軍章惇用事尤忌惡之黜知南安軍蔡¶
　京入相連七謫至峽州羈管卒年七十八(宋史/)¶
程敏叔熈寧間以秘書丞出守南安軍始至訪問利病¶
　興廢以時既獲豐年乃因餘財改作學宫(彭汝礪南/)¶
　(安學記/)¶
<pb:KR2k0045_WYG_065-4a>¶
曹登紹聖間為南安太守以治郡顯聞所至必建學故¶
　南安之學甲於江西(蘇軾南安學記/)¶
郭見義字季勇河南人紹興間南安軍學教授立周程¶
　三先生祠於學撰記立石(府志/)¶
都潔字聖與京口人學邃於易有易説行於世紹興中¶
　知南安軍勤身率下宣布徳澤囹圄空虛年榖豐登¶
　移守南雄士民猶相率候問戀慕不已(林志/)¶
李聞之開封人紹興中知南安軍寛嚴得中待士以禮¶
<pb:KR2k0045_WYG_065-4b>¶
　復城東廟學之舊補書籍之遺嘉恵來學郡人徳之¶
　立祠於學宫(府志/)¶
范振紹興中知南安軍上書論雇募耆户長十事髙宗¶
　稱其闗民利病言多可采(明一統志/)¶
黄謙字牧仲三山人乾道初以進士知大庾縣母老留¶
　婦養於家謙乃單車之官為政勤明常攝南康父老¶
　吏民相率遮道留之至為感泣(林志/)¶
黄由庚字道卿建寧人乾道中知南康時猾吏姦民表¶
<pb:KR2k0045_WYG_065-5a>¶
　裏夤縁由庚正其詭弊人不敢欺嘗置學田以贍士¶
　既去民立祠祀之(府志/)¶
李大正字正之建安人淳熈中知南安軍適郡賦税不¶
　辦豪猾梗治大正理賦税計利害務窮其源一郡肅¶
　然每坐宴閣聽事終日忘倦暇則習射於後圃云(林/志)¶
管鋭南陽人淳熈中知南安軍勤政愛民増修學舍士¶
　民懐之立生祠學宫額曰頌禧堂(同上/)¶
方崧卿字季申莆田人淳熈間擢知南安軍事㢘勤平¶
<pb:KR2k0045_WYG_065-5b>¶
　易嘗與教授許開修南安軍志(府志/)¶
趙孟□號菊山淳熈中知南安軍以㢘勤為政以孝弟¶
　教民其於學校尤加意焉(歐陽守道南安學記/)¶
王式字用之曲江人年十四舉進士授秘書省校書郎¶
　歴南安司理清謹自守而發姦摘伏一郡咸以為神¶
　(府志/)¶
戴翼字汝諧三山人紹興中攝南康鼎剏城壁兩新縣¶
　治政績著聞(林志/)¶
<pb:KR2k0045_WYG_065-6a>¶
梁現番禺人寳祐間知南康捐俸増修祭器課訓諸生¶
　舉行射禮士民懐之(同上/)¶
胡泓紹定間知上猶縣築城為民捍禦後令李申㢲藉¶
　此以禦元兵(同上/)¶
李申㢲宋末知上猶縣忠愛㢘謹深得民心嵗丙子冬¶
　元兵攻上猶城㢲率民死守及元參政賈復至諭降¶
　乃與居民李梓發等誓曰邑未城前遇有變民輒散¶
　而之吉贑胡泓徙邑築城正為吾民守義具也前人¶
<pb:KR2k0045_WYG_065-6b>¶
　建城後人降城於義勿許乃堅守至七十五日城屠¶
　李梓發全家自殺申㢲死之有雷晴空而震識者疑¶
　為星隕至今君子追思其事而三歎焉(林志/)¶
　　按安志於南安名宦有宋一朝只載十人而張齊¶
　　賢孫沔岳飛程大昌趙希懌俱以統轄䦨入則専¶
　　治南安者守令僅五人而已因從宋史明一統志¶
　　林志郡志及諸文集増補如右(原跋/)¶
　元¶
<pb:KR2k0045_WYG_065-7a>¶
張昉南安路總管始至即知閭閻疾苦奏罷不急之科¶
　作石堤以息水患凡有利於民者為之無遺民為立¶
　生祠(豫章書/)¶
王虎英字雄甫歴陽人大徳中為南安路總管専行政¶
　教尤盡心於學校改剏大成殿増飭學舍今規模制¶
　度皆其遺跡(林志/)¶
汪澤民字叔志婺源人延祐進士授承事郎同知岳州¶
　路平江州事遷南安路總管府推官鎮守萬户多爾¶
<pb:KR2k0045_WYG_065-7b>¶
　濟持官府短長郡吏王甲毆傷屬縣長官訴郡同僚¶
　畏多爾濟託故不視事澤民獨捕甲繫之獄多爾濟¶
　賂廵按御史受甲家人訴欲出之澤民正色與辨御¶
　史沮怍夜竟去乃卒罪王甲累官至禮部尚書致仕¶
　(元史/)¶
母珌南安路總管克修其官飭修廟學時稱賢守(明一/)¶
　(統志/)¶
張元祚南安路總管薄賦斂省冗費嘗修平政橋以便¶
<pb:KR2k0045_WYG_065-8a>¶
　民徃來凡一事不獲自盡寢食不安邦人徳之(同上/)¶
趙明字明之大梁人至治間上猶尹常禱雨雨至逐蝗¶
　蝗去驅厲厲息人以為異時營前二倉輸糧有屯軍¶
　阻撓乃躬自部率軍豪帖服宿弊以革民為立碑以¶
　紀其績(同上/)¶
　明¶
于潤珪吳元年守南安當國家肇造之初宣威布澤綏¶
　懐安集凡城池廨宇學校橋梁廢堕者修舉一新(林/志)¶
<pb:KR2k0045_WYG_065-8b>¶
周以中字道和直𨽻人洪武初知南康㢘以律己信以¶
　示民先是民頗荒阻慢令惟以中能信服之凡有召¶
　役給片札無後期者(明一統志/)¶
吳履字徳基蘭谿人李文忠鎮浙東聘為郡學正久之¶
　舉於朝授南康丞南康俗悍謂丞儒也易之居數月¶
　摘發姦伏如老獄吏則皆大驚相率斂跡履乃改崇¶
　寛大與民休息知縣周以中廵視田野為部民所詈¶
　捕之不獲怒盡繫其鄉鄰履閲獄問故立釋之乃白¶
<pb:KR2k0045_WYG_065-9a>¶
　以中益怒曰丞慢我履曰犯公者一人耳其鄰何罪¶
　今繫者衆而捕未已急且有變柰何以中意乃解邑¶
　有滛祠每祀有蛇出户民指為神履縳巫責之沉神¶
　像於江為丞六年百姓愛之(白志/)¶
髙敏道安陽人永樂初以給事中左遷知上猶悉心撫¶
　字賦役均平民皆樂業(林志/)¶
趙時中歴城人永樂間守南安為政㢘勤勞於撫字名¶
　聞鄰境(明一統志/)¶
<pb:KR2k0045_WYG_065-9b>¶
齊原銘湘潭人宣徳間知南康㢘介有為愛民興學在¶
　任十二年士民懐之(林志/)¶
　　按南安府志稱原銘以民少賦重奏移繁役以蘇¶
　　邑困¶
林&KR0471;黄巖人由舉人正統中知南安府練逹政務裁决如¶
　流刑無濫及政暇從容詞翰卒於官民哀慕之(明一統/志)¶
郭誠通州人正統中守南安剛直勤敏興學修先賢祠及¶
　津梁驛傳闗繫民事者罔不修飭大庾有荒原髙阜¶
<pb:KR2k0045_WYG_065-10a>¶
　誠相度地勢開鑿溝渠引水溉田至今民享其利(林/志)¶
許南傑餘姚人正統中守南安剛敏端恪妖賊孫佛羅¶
　等倡亂詔籍其黨民有被誣在籍中者悉白其寃(同/上)¶
劉琮金華人正統中為南安通判多善政有膽畧石溪¶
　妖民孫志恭稱亂琮親冐矢石一鼔平之民頼以安¶
　(明一統志/)¶
徐宗傑金華人正統中横浦遞運所大使南源山賊羅¶
　大師冦城宗傑率民兵捕戮之奮勇先登得以成功¶
<pb:KR2k0045_WYG_065-10b>¶
　(林志/)¶
汪恵逵常山人正統中為南安經歴時大庾縣有失額¶
　糧一千七百三十餘石民苦賠納奏豁除之(同上/)¶
張弼字汝弼華亭人成化進士授兵部主事進員外郎¶
　遷南安知府地當兩廣衝姦人聚山谷為惡悉捕滅¶
　之毁滛祠百數十區建為社學謝病歸士民為立祠¶
　(白志/)¶
夏璣字徳乾蘇州人成化初知大庾縣寛㢘愛民府學¶
<pb:KR2k0045_WYG_065-11a>¶
　及道源書院皆其修葺祭器舊用陶以青金易之(府/志)¶
毛智仁和人𢎞治中知南康㢘慎有為權貴度闗射利¶
　貨殖者不容匿税贈遺雖微物不納遷改縣治極力¶
　區措民力不擾入覲辭官而去(林志/)¶
鄧應仁字子榮南海人𢎞治末知南安府㢘静平恕門¶
　無私謁在任數年惟擕一童自随去後民思之有肖¶
　像於家者(同上/)¶
黄璋順徳人由舉人正徳間知南康㢘介自持剛毅有¶
<pb:KR2k0045_WYG_065-11b>¶
　執立旌善懲惡二牌於要地善惡直書其名衆皆服¶
　其公(同上/)¶
　　按南安府志云丙子輋賊謝志珊逼城七日璋率¶
　　民固守措畫有方城頼以全¶
趙鶴字叔鳴江都人歴郎中以忤劉瑾左遷南安同知¶
　時峒冦犯境率兵迎敵冦掩至舁到營鶴危坐曉以¶
　大義賊曰若多如趙東街吾輩豈至此乎翼送歸郡¶
　(安志/)¶
<pb:KR2k0045_WYG_065-12a>¶
虞鈊字剛夫義烏人正徳間任上猶教諭時輋賊負險¶
　士多廢學鈊善易親授生徒講習不倦以老乞休諸¶
　生追送至䖍猶不忍别其子文詡字廷曽由舉人守¶
　南安亦有恵政人為立碑以頌之(府志/)¶
洪聰字謀甫晉江人正徳末知南安府以地僻民寡不¶
　及他郡一縣凡上供之費力請減損民甚徳之(同上/)¶
鄭衷龍溪人嘉靖間知南康清儉豈弟凡闗民生及學¶
　校事咸誠心為之立社學開便民門起敬一亭築學¶
<pb:KR2k0045_WYG_065-12b>¶
　前逆水砂及填學後低䧟地士風大振(同上/)¶
胡鑰字時凖崇徳人嘉靖間知上猶縣才幹通敏興利¶
　去弊學校縣治一一鼎新凡濠池街衢水道之屬皆¶
　盡力規畫民不勞而事集尤長於詩文有重齋集以¶
　計典謫袁州府教授士民深惜之(府志/)¶
呉鎬字宗周績溪人嘉靖舉人知上猶縣實心為政禮¶
　士愛民築城垣修學舍置義田以備祭祀餼脯士赴¶
　選舉者勉贐以勸邑之重役若夫馬船價路費及修¶
<pb:KR2k0045_WYG_065-13a>¶
　葺公廨諸科條皆加意裁恤釐載石碑纂修縣志捐¶
　俸授梓時有劇盗據險積年為患鎬設計誘撫宻練¶
　鄉勇乘不意搗殄之捷聞欽賜銀幣陞安州知州士¶
　民攀留不得立祠祀之(江南通志/)¶
林舜道字允中閩縣人嘉靖乙未進士為南安知府深¶
　知民間疾苦清操甚勵地當江廣之衝車騎絡繹一¶
　切供帳多所裁省自随惟一篋貯冠裳及敝衣數襲¶
　而已擕一僕備役使郡舍蕭然秩滿陞四川副使轉¶
<pb:KR2k0045_WYG_065-13b>¶
　貴州廣西參政卒於官僚屬賻之始得就歛歸櫬貧¶
　不能葬同年生王世懋為買地營窀穸焉(福建通志/)¶
谷同字用中南陵人嘉靖十五年知上猶縣清介自持¶
　以培善抑强為己任豪民捍法必嚴治之洪水衝决¶
　西城數十丈同捐贖鍰募工修築未嘗擾民(上猶志/)¶
周鏜邳州人嘉靖進士知南安府性强毅兼善騎射廣¶
　東流冦至率家衆十數人在横浦橋邀擊之發一矢¶
　中挈旗者再發再中賊懼而走郡城得全(府志/)¶
<pb:KR2k0045_WYG_065-14a>¶
劉鑰號東臯四川人嘉靖間任崇義縣簡催科捐俸葺¶
　官倉大修學宫有碑記(崇義志/)¶
支(府志/作文)體義全州人嘉靖舉人知大庾縣先是流冦兩¶
　至邑體義請發公帑築水南新田鳳凰山九所等城¶
　共六座規畫周詳民恃保障(安志/)¶
余世儒字汝為婺源人隆慶初知南康縣條鞭法初行¶
　人情觀望世儒獨盡力蠲革一切弊征為嶺北諸邑¶
　倡(府志/)¶
<pb:KR2k0045_WYG_065-14b>¶
呉江字元濯宿松人萬歴七年任崇義縣開狗脚嶺路¶
　建朝天闗修學宫御史陳炌記之(崇義志/)¶
葉明元字可鳴同安人萬歴間知南安府大庾學自天¶
　順時併郡學中道源書院亦裁廢明元入覲具疏奏¶
　復之詔如其請(府志/)¶
陳誥字㢲甫莆田人進士萬歴三年知南安府髙潔方¶
　雅簡獄訟修學宫導誨諸生如帷中弟子在任五年¶
　時和嵗稔人以為徳瑞陞浙江按察副使晉參政(同/上)¶
<pb:KR2k0045_WYG_065-15a>¶
宋萬葉莆田人進士萬歴七年知南安府方正詳慎政¶
　簡刑清葺書院修橋梁清郡中虛糧甦民積困民徳¶
　之立祠以祀遷雲南按察司副使(同上/)¶
洪有助字懋孫福建南安縣人進士萬歴間任南安推¶
　官髙潔明敏鄰郡之訟皆歸焉嘗攝大庾南康清洗¶
　宿弊立徴收串票之法無重追虛納増减之害兩邑¶
　愛戴尤擅文學郡邑士人多師之累官廣州知府(同/上)¶
劉宦成衡陽人萬歴十年知大庾縣徴收額賦分起存¶
<pb:KR2k0045_WYG_065-15b>¶
　二款起運則徴銀存留給發則令募人兑支銀榖布¶
　縷随便民甚徳之庾縣學新復一切堂齋剏建俱極¶
　詳妥(同上/)¶
趙日榮字巨甫晉江人萬歴十八年知南康㢘明恵愛¶
　甚有才畧立社倉裁鹽餉置學田在任五載吏畏民¶
　懐(同上/)¶
汪承爵字仲修歙縣人由進士萬歴二十三年知南康¶
　縣操守嚴重葺學舍闢旭山書院率諸生課藝其中¶
<pb:KR2k0045_WYG_065-16a>¶
　(同上/)¶
林際春號懸釡泉州人萬歴間由舉人知崇義縣修公¶
　署葺城垣建尊經閣置朱子祠祀田重建王文成祠¶
　葺崇義邑志其鋟本皆手書蓋際春工文章尤精書¶
　法云(崇義志/)¶
陳瑾號白岳宣化人天啟壬戍以舉人知南康㢘能明¶
　允斷獄如神新文昌塔築西流堤一切無名之徴及¶
　健訟猾蠧皆力除之在任七載陞海防同知(府志/)¶
<pb:KR2k0045_WYG_065-16b>¶
龍文光字煥斗廣西人由進士天啟四年知上猶縣剔¶
　姦格頑境内寧謐嘗建鳳閣立觀瀾社所著社約猶¶
　士迄今佩之調繁新建(同上/)¶
宋本忠山隂人崇禎甲申任南康典史時闖賊猖獗四¶
　方擄掠逼城城幾䧟本忠書夜廵防頼以固圉後竟¶
　殉難士民哀之(同上/)¶
國朝¶
鄭思魯號明宇遼東人順治壬辰知南康縣邑當殘破¶
<pb:KR2k0045_WYG_065-17a>¶
　　後如丈田徴賦招攜勸墾儘費拮据更建文廟新譙¶
　　樓修舉廢墜民咸徳之(南康志/)¶
　梁爾夀字山公涇陽人康熈十七年知崇義縣兵氛初¶
　　息室廬邱墟爾夀多方招徠貸贑州漕米及買六畜¶
　　之屬民之歸集者予以牛種牲畜又捐剏學宫民至¶
　　今感之(劉凝崇義志藁/)¶
　白啟明字見宸遼東人由舉人任廣東清逺知縣康熈¶
　　十五年舉首逆書導引大兵出粤奉¶
<pb:KR2k0045_WYG_065-17b>¶
㫖嘉奬擢南安知府值平定之初流民失所招徠開闢協¶
　　濟軍需境無騷擾建奎星閣以興文教飭保甲弭盗¶
　　賊三十三年擢贑南道捐修濂溪書院廵撫宋犖記¶
　　其事嵗歉設法賑濟饑民全活者無算(南安崇祀録/)¶
　馬化龍字雲津遼東人康熈二十年知南安府事革火¶
　　耗除科派倡修文廟開設義館政聲大著(同上/)¶
　張為煥字允文太倉人明庻常溥之族孫庚戌進士授¶
　　雲南某縣補任崇義甲寅乙夘間兵燹交連楚粤盤¶
<pb:KR2k0045_WYG_065-18a>¶
　踞峒穴者猶未盡戢為煥至歎曰去萬里外之洱海¶
　而來蒲伏此箐嶂其命也夫雖然要有前榘在購文¶
　成公横水方畧條件倣行之表險害置土兵編閭伍¶
　嚴保甲風俗稍馴興義學勤課試重葺王文成祠尋¶
　以老乞歸(同上/)¶
靳襄字天垣鑲黄旗人由例監累陞南安知府作興學¶
　校重建周程陽明書院革除陋規禁加派葺城垣遇¶
　旱䖍禱設法賑濟士民懐之(同上/)¶
<pb:KR2k0045_WYG_065-18b>¶
陳奕禧字香泉海寧人康熈四十七年由户部郎出知¶
　南安府倡修學宫詳除扳運减免陋規纂修郡志工¶
　書法人争寳焉(同上/)¶
　　　贑州府¶
　宋¶
王歆之字叔泰河東人宋武帝孝建中為南康相歴官¶
　左民尚書光禄大夫在國時嘗撰南康記元嘉九年¶
　豫州刺史長沙王義欣上言所統官屬清節績能歆¶
<pb:KR2k0045_WYG_065-19a>¶
　之與焉奉詔褒美(宋書/)¶
　陳¶
宗元饒南郡江陵人性公平善持法諳曉故事明練治¶
　體吏有犯法政不便時及於名教不足者随事糾正¶
　髙祖大建間遷南康内史以秩米三千餘斛助人租¶
　課存問髙年拯救乏絶百姓甚頼焉以課最入朝加¶
　散騎常侍終吏部尚書(南史/)¶
　唐¶
<pb:KR2k0045_WYG_065-19b>¶
許圉師安陸人擢進士第龍朔中為左相免官久之為¶
　䖍州刺史専以寛治州人刻石頌美部有受賕者圉¶
　師不忍按但賜清白箴其人愧自修飾更為㢘士進¶
　户部尚書卒諡曰簡(唐書/)¶
張九臯曲江人九齡仲弟孝㢘登科嶺南按察尚書裴¶
　伷先表授海豐司户及伷先討五溪蠻奏授贑縣令¶
　軍興倚辦供億無留宣慰使梁勛竹承構先後奏其¶
　户口増益清白有名褒進朝散大夫尋改授南康别¶
<pb:KR2k0045_WYG_065-20a>¶
　駕以便省覲累遷殿中丞尚書職方郎中(府志/)¶
　　按唐書張九齡傳弟九臯亦有名終嶺南節度使¶
　　而不立傳且在嶺南時耑供楊妃織繡之工多至¶
　　七百人以所獻精靡加三品頗為時議所疵(原跋/)¶
裴諝字士明聞喜人禮部尚書寛之子大歴間出為䖍¶
　州刺史嵗旱諝禱於儲潭之神翼日大雨從弟曙撰¶
　祈雨感應頌宗人𢎞書之碑存廟中(同上/)¶
路應字從衆京兆三原人以父嗣恭䕃為著作郎貞元¶
<pb:KR2k0045_WYG_065-20b>¶
　初出為䖍州刺史鑿贑石梗險以通舟道終左散騎¶
　常侍(唐書/)¶
　　按林志云應奏割雩都地置安遠縣陶甓以完城¶
　　逢水旱賤出榖俟嵗熟收之常有贏利人不病饑¶
　　而官府有蓄積¶
張署河間人徳宗時以進士舉博學宏詞累遷䖍州刺¶
　史民俗朋比殺牛又多捕鳥雀魚鱉相買賣期放生¶
　為福署一切禁絶使通經吏與諸生之旁大郡學鄉¶
<pb:KR2k0045_WYG_065-21a>¶
　飲䘮婚禮張施講説民吏觀聽從化度支符下折民¶
　户租嵗徴綿六千屯比部承命惶怖署獨疏言嶺民¶
　不識蠶桑難以供辦月餘免符下民相扶擕守州門¶
　噭讙為謝改澧州刺史終河南令見昌黎集墓志(府/志)¶
馬緫字㑹元系出扶風元和中為䖍州刺史㢘清不撓¶
　用儒術教其俗政事嘉美歴官太平軍節度使入為¶
　户部尚書(唐書/)¶
王揆字孔度黄岡人㤗和六年令䖍化築子城濬濠池¶
<pb:KR2k0045_WYG_065-21b>¶
　建廨舍創始之功居多(林志/)¶
　五代¶
周章字仁績(縣志作/章仁績)顯徳間知寧都縣増葺子城為防¶
　禦計(林志/)¶
　宋¶
楊澈字晏如建陽人建隆初進士江南平通判䖍州令¶
　就大將曹彬分兵以行既入境偽帥郭再興擁兵自¶
　固澈單騎直趨其壘諭以朝廷威信再興即奉符以¶
<pb:KR2k0045_WYG_065-22a>¶
　代澈悉料城中軍士之勇壯者凡五百人為一綱部¶
　送京師土豪黎羅二姓聚衆依山謀亂澈率兵平之¶
　械送闕下遷右賛善大夫(豫章書/)¶
王協太平興國間知䖍州奏析贑縣地置興國縣(林志/)¶
陳從易字簡夫泉州晉江人進士及第知䖍州㑹嵗大¶
　饑有持杖盗取民榖者請一切減死論凡生者千餘¶
　人入為左司郎中知制誥(宋史/)¶
張式字景則建州建安人天禧進士景祐間知䖍州䖍¶
<pb:KR2k0045_WYG_065-22b>¶
　於東南州為最劇式鎮撫之以無事三司市綢絹十¶
　餘萬非經數式拒勿市民以守為有賜也式㢘静好¶
　書長於政事見時事有不便徃徃能極言之無所忌¶
　所居官既去而人見思仕至尚書祠部郎中(臨川集/)¶
陳希亮字公弼眉州人天聖八年進士知雩都有老吏¶
　曽腆舞法粥獄以希亮年少易之希亮㢘得其重罪¶
　腆叩頭出血願自新希亮戒而捨之暨修學腆捐家¶
　財助官遣子入學卒為善人巫覡嵗斂民財祭鬼謂¶
<pb:KR2k0045_WYG_065-23a>¶
　之春齋否則有火災民譌言有緋衣三老人行火希¶
　亮禁之民不敢犯火亦不作毁滛祠數百區勒巫為¶
　農者七十餘家及代去父老送之出境泣拜曰君去¶
　恐緋衣老人復出矣(東坡集傳/)¶
程戡字勝之陽翟人進士仁宗時通判䖍州州人有殺¶
　母暮夜置尸他人門以誣仇者獄已具戡獨辨之正¶
　其罪歴官參知政事(豫章書/)¶
趙抃字閲道西安人進士嘉祐間知䖍州召戒諸縣令¶
<pb:KR2k0045_WYG_065-23b>¶
　使人自為治令皆喜争盡力獄屢空改修鹹法疏决¶
　贑石民頼其利造舟百艘以給二廣諸郡仕宦沒而¶
　不能歸者(明一統志/)¶
沈希顔字幾聖明州人嘉祐八年知雩都縣公宇有妖¶
　禽夜啼甚哀希顔題詩於所棲樹遲明禽飛去縣西¶
　峽路﨑嶇鳩工開鑿遂為坦途(府志/)¶
孔宗翰字周翰道輔之子登進士第知仙源縣為治有¶
　條理王珪司馬光皆上章論薦知䖍州城濵章貢兩¶
<pb:KR2k0045_WYG_065-24a>¶
　江嵗為水齧宗翰伐石為址冶鐵錮之由是屹然詔¶
　書褒美歴陜揚洪兖州皆以治聞(宋史/)¶
孫復字明復平陽人石介之師范仲淹富弼薦復有經¶
　術除國子監直講慶歴七年徐州狂人孔直温謀叛¶
　捕索其家得所遺復詩坐貶監䖍州商税嘗作贑縣¶
　孔子廟碑翰林學士趙槩等言復行為世法經為人¶
　師不宜佐州縣乃復為國子監直講(府志/)¶
劉&KR0156;字執中福建懐安人幼介特嘗師胡瑗擢進士熈¶
<pb:KR2k0045_WYG_065-24b>¶
　寧中以運判知䖍州䖍俗尚巫鬼&KR0156;斥淫巫三千七¶
　百家使以醫易業習俗遂變時饑民多棄子立法收¶
　養日給官米二升月一騐視一境無夭閼時有甘露¶
　瑞蓮瑞粟之應城東北瀕江彞作水窗視水消長而¶
　啟閉之水患遂息元祐初召為都水丞(豫章書/)¶
錢顗字安道無錫人初為海寧軍節度推官知贑縣事¶
　以治行聞治平末以金部員外郎為殿中侍御史裏¶
　行蘇軾贈詩有烏府先生鐵作肝之句因號鐵肝御¶
<pb:KR2k0045_WYG_065-25a>¶
　史(宋史/)¶
楊時字中立將樂人熈寧九年中進士第師事河南程¶
　顥學者稱龜山先生任䖍州司法州有疑獄衆所不¶
　能决者立斷之累官龍圖閣直學士卒諡文靖(林志/)¶
王鬲字景和崇安人皇祐進士熈寧中以著作郎知雩¶
　都民素嚚訟鬲圖古人之孝義者列其事勸誘之逾¶
　年訟息縣南有泉灌田千頃忽産銘錫使者欲置官¶
　冶鬲力争遂寢其議改朝奉郎判婺州(府志/)¶
<pb:KR2k0045_WYG_065-25b>¶
謝麟字應之甌寧人嘉祐進士元祐間知㑹昌有民被¶
　酒夜與仇鬭既歸為親屬所殺其家誣仇者獄久不¶
　决麟知死者無子所親利其財故殺之訊鞫輒得真¶
　情邑稱神明(同上/)¶
蔡懋字子堅仙游人襄之曽孫靖康中為㑹昌尉遇賊¶
　犯境領所部及土兵禦之力戰遇害贈承事郎官其¶
　子(同上/)¶
魏懋字覺民甌寧人由進士紹興初知雩都事江西盗¶
<pb:KR2k0045_WYG_065-26a>¶
　起䖍諸邑多失守懋出帑金犒勵誓與死守冦攻城¶
　累日不能克遁去岳飛提兵過雩見井邑俱無殘毁¶
　甚稱賞之(豫章書/)¶
李畊先為忠州團練使紹興二十二年禁兵齊述殺統¶
　制吳進同統領馬晟據贑州畊奉詔致討兼知州事¶
　屢下金字符許從招撫畊遣辨士諭以禍福令出降¶
　不聽乃大修攻具刋木輦石破其城盡收賊黨誅之¶
　捷聞轉觀察使畊披灰燼瓦礫立治所為叢冢收𦵏¶
<pb:KR2k0045_WYG_065-26b>¶
　死於兵刃者(同上/)¶
劉藻字廷潔南雄人紹興間知雩都設事布置悉有程¶
　度首興學校修築城池勸民畊織刋布前令王鬲所¶
　作孝義圖舊本使民誦習邑民化之秩滿去民為立¶
　祠(府志/)¶
陳剛中字彦柔閩清人任太府寺丞紹興中胡銓上封¶
　事乞斬秦檜謫廣州剛中送之貶知安逺時與張九¶
　成等七人同謫故詩曰同日七人俱去國何時萬里¶
<pb:KR2k0045_WYG_065-27a>¶
　許還家竟卒於官(豫章書/)¶
李寰字畿卿郴州人紹興間知寧都利弊無不興除梅¶
　江水漲渉者易溺寰作橋以濟民争趨役將代猶夙¶
　夜董勸畢役而後行父老感其徳為立祠廬陵楊萬¶
　里為之記(府志/)¶
趙汝回大梁人紹興間任㑹昌州時閩廣冦起民庻竄¶
　徙邑里蕭然汝回募義勇以備戰守築城池以為保¶
　障招流逋以實村落冦知有備竟不敢犯民頼以安¶
<pb:KR2k0045_WYG_065-27b>¶
　(林志/)¶
趙善繼紹興二十四年知贑州以興學宣化為首務先¶
　是府學罹於火至是重建張九成記之居常勸民為¶
　善頑梗者必繩以法踰年風俗稍變訟牒希簡百姓¶
　愛戴之(府志/)¶
薛弼字直老温州永嘉人政和進士紹興二十五年以¶
　左司郎官知贑州武夫周虎臣陳敏者善戰丁壯各¶
　數百視官軍可一當十弼善待之後福州大盗有號¶
<pb:KR2k0045_WYG_065-28a>¶
　管天下伍里龍滿山紅之屬衆甚盛詔升弼集英殿¶
　修撰徃知其州弼乃奏虎臣為副將敏為廵檢選兵¶
　壯千人號竒兵日給糗糧責以㓕賊凡四年而賊平¶
　擢敷文閣待制(宋史/)¶
叚秀實隆慶間知龍南縣事以縣治毁於冦嘆曰百里¶
　之地惟民具瞻積嵗不理令之耻也爰率民肇築土¶
　城凡㕔堂庫舍輪奐一新(林志/)¶
趙公偁宗室紹興中任贑州隆興二年收有寛剰錢十¶
<pb:KR2k0045_WYG_065-28b>¶
　餘萬請為民代輸夏税(府志/)¶
羅願字端良新安人以父吏部尚書汝楫䕃補新城縣¶
　監税乾道二年擢進士第八年通判贑州攝守事以¶
　簡易為治贑人化之部使列其治行以聞從臣又交¶
　薦其才歴知鄂州卒有鄂州集(府志/)¶
莊夏字子禮泉州人淳熈進士慶元六年大旱詔求言¶
　夏時知贑州興國縣上封事曰君者陽也臣者君之¶
　隂也今威福下移此隂勝也積隂之極陽氣散亂而¶
<pb:KR2k0045_WYG_065-29a>¶
　不收其弊為火災為旱蝗願陛下體陽剛之徳使後¶
　宫戚里内省黄門思不出位此抑隂助陽之術也召¶
　為太學博士累官兵部侍郎煥章閣待制與祠歸(宋/史)¶
　　按贑州府志朱夢龍生祠記永豐民孫六毆妻妻¶
　　自剄死六懼夜舁屍興國田中宣言盗自興國掠¶
　　殺夏宻令人視六家則土屋䋲樞死者則蓬頭秃¶
　　項也乃面詰六曰盗何利而劫掠及汝乎六語塞¶
　　自是民不敢欺嘗却添給錢九十餘萬為下户代¶
<pb:KR2k0045_WYG_065-29b>¶
　　輸逋欠五十三萬餘則以給公家之役民感徳繪¶
　　像祠於學宫¶
趙善佐字佐卿宗室居邵武受學於張敬夫又從朱元¶
　晦遊淳熈中知贑州奉法愛民以勤儉自約飭不妄¶
　費公帑干請無所應在任踰年卒民哀思之(府志/)¶
王柟字木叔温州永嘉人乾道進士知贑州先禮教後¶
　刑罰先是元祐禁錮贑士與者十四人柟舉以諭其¶
　耆老曰汝州多正人如此將百世稱之後生可不勉¶
<pb:KR2k0045_WYG_065-30a>¶
　乎哉民皆興起遷善逺罪或夜不閉户俗工麻苧鮮¶
　絲纊柟課種桑多者减役贖罪贑廣間販鹹號鹽子¶
　所過輒殺傷官軍故有鹽子獄柟申嚴保伍須行者¶
　給憑乃聽由是十省八九提刑者意不合毁之於朝¶
　罷主沖佑觀士民雪涕前後擁不得行柟曰太守數¶
　易古矣今不去後當去耳賦詩留别贑人刋而祠之¶
　(葉水心集/)¶
沈木崇徳人嘉定進士知石城縣時汀冦入境廵司以¶
<pb:KR2k0045_WYG_065-30b>¶
　同姓者指為賊木察其非是破械與約使捕熊子開¶
　等以自白已而果縛以獻人服其明(府志/)¶
萬億嘉定間知信豐縣事舊無城池億庀工傭役百雉¶
　屹然先是有䜟云上門驅山下門塞海若要成城除¶
　是萬載至是乃騐(林志/)¶
鄒應龍字景初泰寧人慶元進士開禧初忤韓侂胄出¶
　知贑州建慈幼院牧養民間所棄子女寒暑有衣疾¶
　病有藥襁褓盥櫛各有司存所頼全活甚衆終資政¶
<pb:KR2k0045_WYG_065-31a>¶
　殿學士(府志/)¶
陳孔碩候官人嘉定間知贑州事摧强植弱子恵黎元¶
　先是豪家沿江障水作碓以射利水湍急奔射舟行¶
　多覆孔碩盡去之前患乃息子韡紹定間復知贑州¶
　進江西安撫使(同上/)¶
魏泌字深甫常山郡人嘉定九年知寧都事捐俸七十¶
　萬緡購田八十畝以贍學躬勤課校於時登賢書者¶
　十有二人又建梅江石梁二百餘丈民不告勞(同上/)¶
<pb:KR2k0045_WYG_065-31b>¶
司馬&KR2283;字及之文正公光裔孫慶元三年知贑縣事時¶
　學舍久圮不治&KR2283;慨然以修建為已任舊廪嵗輸二¶
　百斛緡錢僅以百計&KR2283;括六鄉閒田之所入益錢至¶
　三倍請於州選補生員寢食於學月書季考以督厲¶
　之文風郁然(周必大學記/)¶
葉湜字子是建安人少遊朱文公之門以父任得邵州¶
　新化簿改尉寧都有劇賊數十人深入廣右為虣已¶
　易服遁歸㢘得其根盡傅之法後以宣義郎知贑縣¶
<pb:KR2k0045_WYG_065-32a>¶
　一以所得於師者施之政督吏胥不少假借而以家¶
　人父子遇其士民兩造至庭一見即决無所宿滯邑¶
　有田訟更數令不能辯枉直湜一見詰問具得其情¶
　縣人稱神明(真西山集/)¶
林光裔福州人嘉定十二年知寧都周知民隠舉行荒¶
　政邑俗多溺女光裔儲米為舉子倉積俸為舉子錢¶
　貧民生女者鄰里以聞先給錢米養産母閲月抱女¶
　至庭騐視則月給米三斗至周嵗而止行之數年全¶
<pb:KR2k0045_WYG_065-32b>¶
　活甚衆(府志/)¶
髙照邵武人以進士任贑州司理參軍有盗驅脅良民¶
　利賞者捕之將論死照察其枉出繫者百餘人(同上/)¶
楊珏字君寳紹定進士淳祐元年調贑州教授先是學¶
　計蠧於前官廪餼不給珏捐私槖以助後改通直郎¶
　知饒州官至朝議大夫(同上/)¶
趙紃夫福州人紹定四年以贑尉攝寧都縣時石城冦¶
　黄元仲僣號狂逞紃夫葺城濠為守禦計賊圍城登¶
<pb:KR2k0045_WYG_065-33a>¶
　臺射之稍退率兵追北遂禽元仲臠於市明年還職¶
　父老磨石紀其功尋知本縣在任能聲益著(同上/)¶
劉弁字清叔寧化人端平進士歴㑹昌尉知瑞金事築¶
　城建學以平洞冦功改京秩終奉議郎(同上/)¶
趙時儋紃夫從子景定中知寧都事先是磜下賊廖四¶
　猖獗勢將逼城時儋在道聞警單騎疾馳至邑選募¶
　義丁禦賊勸諭富民出資以給兵食與賊戰大敗之¶
　斬其渠首縱火焚賊砦殆盡(府志/)¶
<pb:KR2k0045_WYG_065-33b>¶
吳柔勝字勝之溧水人舉進士第授嘉興教諭御史湯¶
　碩劾其主朱熹之學不可為人師改贑縣尉韓侂胄¶
　用事學禁甚厲柔勝獨講學不輟人以此服之時謫¶
　宦嶺南者多歿於瘴還過贑妻孥率流落可憫柔勝¶
　置廣恵館括閒田所入待之提㸃刑獄司辟為屬獲¶
　盗當改官柔勝曰豈忍以人命博一官丐祠歸(府志/)¶
　元¶
陳㤗字志同茶陵人延祐進士尹龍南修學校賑恤貧¶
<pb:KR2k0045_WYG_065-34a>¶
　窮境内乂安時信豐洞賊臨境㤗率兵與戰於犁鼻¶
　山敗績死之士民悼痛收𦵏馬鞍山之原立祠祀之¶
　(府志/)¶
逹實䝉古人㤗定中贑州路總管攝寧都縣事時羣醜¶
　嘯聚境内獨安田覈未精賦浮於額遂稽實奏免虛¶
　糧五百餘石斷獄得情徭役稱力民多悦服為立碑¶
　紀之(林志/)¶
德古爾丹䝉古人至正中為贑州路逹嚕噶齊㢘知郡¶
<pb:KR2k0045_WYG_065-34b>¶
　中豪右武斷因獄為市者悉裁以法不數月令行禁¶
　止因嘆曰吾民幸知向背不進之以禮未善也於是¶
　飭學舍延師儒闡明教化俗亦少變見輟畊録(府志/)¶
　　按輟畊録載德古爾丹字志道守贑州路任滿聽¶
　　除時有故吏丘徃臨江貼補介志道書見總管茂¶
　　巴爾既得録用就遣丘持俸鈔五十錠餽志道盖¶
　　以㢘故家甚貧朋友間每分財以濟之丘竟匿其¶
　　鈔後總管得書而謝不及此疑焉便使問之志¶
<pb:KR2k0045_WYG_065-35a>¶
　　道知丘匿具書請失謝之罪丘聞惶赧奉鈔還志¶
　　道不受且隠其惡未嘗與人言¶
噶海齊至正十六年繼沁布阿咱爾守贑長於弓馬力¶
　能射虎偽兵至死守食盡或請降噶海齊曰我奉命¶
　守土何敢負國爾父老完首領保妻子宜也我固自¶
　有處及被執見偽兵大罵曰與爾戰者我也速殺我¶
　無殺我百姓遂遇害(陳海桑集/)¶
王榮忠岳州人至正間贑州判官時盗擾寧都掠興國¶
<pb:KR2k0045_WYG_065-35b>¶
　䧟㑹昌榮忠與賊戰於萬石俘馘三百有奇克復各¶
　縣駐劄雩都相形勢以建城募義勇以禦賊賊復集¶
　五千餘人攻雩都榮忠身先士卒列城分守矢石交¶
　下賊死幾半命子收公私銅鐵鎔液澆注賊由是潰¶
　追擊又大破之雩民羅拜曰再生我者公也(豫章書/)¶
朱克敬至正末任興國尹邑常賦七千屯田襍賦不與¶
　焉自楊吳南唐割據嵗倍取之民不堪命克敬上其¶
　事於府率吏民泣訴當道憫其誠與之申請未幾命¶
<pb:KR2k0045_WYG_065-36a>¶
　下民額手相賀㤗和陳謨作申免倍徴序以頌其徳¶
　(瀲水志林/)¶
　明¶
鄒奕字𢎞道吳江人元至正中進士明初任御史出知¶
　贑州時天下初定郡縣規制一切草創奕至建社稷¶
　壇於西津門風雲雷雨山川壇於鎮南門置厲壇於¶
　府城北又建遞運所館驛隂陽醫學百廢具興坐事¶
　謫甘肅永樂初以蹇義薦召還(府志/)¶
<pb:KR2k0045_WYG_065-36b>¶
崔天錫字彦才贊皇人由賢良舉歴官有聲明初取贑¶
　州即以天錫知贑縣草昧之際事多創造重建縣治¶
　及明倫堂濂溪書院造浮梁以濟章貢二水先是至¶
　正戊戍邑罹偽漢兵火版籍燬棄靡遺公私交病天¶
　錫多方訪求令民具實自呈及互相參覈既有次第¶
　復按行封畛度田廣狹肥瘠率三十而取一糧覈役¶
　均人民稱便在任九年陞廣州知府(同上/)¶
查允中休寧人洪武間知雩都縣時流賊犯境征南將¶
<pb:KR2k0045_WYG_065-37a>¶
　軍帥師討之應給軍需民不告擾及賊平撫綏黎庶¶
　奏蠲糧額至今民思慕之(林志/)¶
黄六八寧化人洪武間知㑹昌縣事時有草冦剽掠六¶
　八請兵䕶守勦捕而饋餉不絶人多才之又奏除賦¶
　税以安民立軍鎮以衛民遂為定制(同上/)¶
陳九思浙江人洪武間龍南教諭奏免贑郡秋糧三千¶
　有奇民困以蘇百姓立祠祀之(同上/)¶
莊濟翁泉州人洪武間知寧都縣事勸農興學雖閭巷¶
<pb:KR2k0045_WYG_065-37b>¶
　小學師生亦令朔望赴邑庠聽講逺近聞風而化懲¶
　豪猾修陂塘造梅川橋人懐其恵(明一統志/)¶
李子昭博野人洪武中以人材舉為信豐丞自廣冦剽¶
　掠之後民竄田荒子昭奏蠲税額十之八又請立戍¶
　屯田為守禦備自是流亡復業而防衛亦有攸頼云¶
　(信豐志/)¶
唐子儀名文鳳以字行歙縣人洪武中以文學徴授興¶
　國知縣教民力本務農嘗出郊躬勸勞之造士日有¶
<pb:KR2k0045_WYG_065-38a>¶
　程課寒暑不輟擢趙王府紀善(瀲水志林/)¶
陳大本無為州人洪武中任贑州同知撫民以寛臨吏¶
　以莊應務以敏尋陞本府知府吏民熟其政雖公務¶
　煩劇凡所號令不勞而集遷浙江參政(明一統志/)¶
戈文七金壇人洪武間知龍南縣事值廣冦兵火之後¶
　百務廢墜文七奏減糧税省冗官招撫流竄勸課農¶
　桑歴任三年民懐其徳(林志/)¶
朱伯齡金華人洪武間任寧都縣主簿政多恵愛時冦¶
<pb:KR2k0045_WYG_065-38b>¶
　剽掠之餘徴賦如舊伯齡為覈荒蕪奏免租税民甚¶
　徳之(同上/)¶
楊霄逺洪武間任安逺典史時民寡役煩霄逺考績時¶
　奏減賦税民始樂生為立祠以祀(同上/)¶
　　按安志作楊霄漢¶
許庸廣東石城人永樂初知㑹昌縣莅政公勤庭無留¶
　滯遇工作貧者騐丁以出力富者量財以供費民樂¶
　趨事在任八年修學舍勵生徒積年逋逃皆聞風歸¶
<pb:KR2k0045_WYG_065-39a>¶
　籍以艱去民思慕之(明一統志/)¶
李素字宗文蒼梧人永樂進士宣徳元年知贑縣修廢¶
　舉墜驅蠧釐姦得良牧體邑之建春門東津渡西津¶
　門知政橋儒學殿堂齋廡皆其剏修嵗荒勸富民出¶
　粟以賑秩滿報留踰十五年進俸正六品(府志/)¶
黄恭松江人由鄉舉正統中知贑州府精敏有才盡心¶
　民事尤惓惓學政去後民有餘思(同上/)¶
陳璉興化人由鄉貢正統中知興國縣清勤不懈多恵¶
<pb:KR2k0045_WYG_065-39b>¶
　政築長信里堰塘母䘮去民走訴上僚挽留之得請¶
　於朝服闋再任三載(同上/)¶
鄭暹仁和人由舉人正統初任贑州通判莅事有聲戊¶
　辰盗起躬率民壯保障郡幸無虞當道以聞陞知府¶
　去(同上/)¶
王學古交阯人正統間知信豐縣事㢘介寛厚嘗招徠¶
　蠻洞列為編户里甲以増廵撫侍郎楊寧奏其功陞¶
　授六品致仕後家於信豐(林志/)¶
<pb:KR2k0045_WYG_065-40a>¶
唐瑜辰溪人由舉人正統九年知龍南縣自洪武末裁¶
　并學校以生員𨽻之郡庠黌舍遂廢瑜疏請復之(府/志)¶
周昻字時舉曲江人正統丙寅知寧都持㢘秉公勸農¶
　興學戊辰閩冦鄧茂七倡亂連破石城瑞金二縣昻¶
　豫為武備伺冦至即督率勇壯與賊戰於東龍屢有¶
　擒獲已又敗之於上磜又敗之於白玊賊遁去論功¶
　陞本府通判(同上/)¶
黄振沙縣人正統間知安逺縣慈祥愷悌喜怒不形在¶
<pb:KR2k0045_WYG_065-40b>¶
　任九年人咸戴之(林志/)¶
阮衍交阯人正統間知瑞金時流賊之後官兵繼擾衍¶
　立法防制兵不敢犯撫瘡痍招流亡民懐其恵(同上/)¶
楊友諒雲南廣通人成化間知龍南縣事性素忠實政¶
　務老成民咸樂之㑹司府檄田升科友諒仗義執言¶
　力為分辨得豁秩滿民遮道攀戀留一鞾而去(林志/)¶
顧□字明徳長洲人正統進士改庻吉士天順末謫知¶
　贑州長河峒氓獷悍時出剽掠縣匿不以聞□疏言¶
<pb:KR2k0045_WYG_065-41a>¶
　用兵事宜迄平之賜以金綺□有治才遇事裁决無¶
　難易無不立辦豪猾歛手吏不敢欺(分省人物傳/)¶
張勝麻城人天順六年任雩都典史長河峒賊竊發勝¶
　率民夫陳世用等禦之賊圍急援兵不至皆死於陣¶
　(雩都志/)¶
姜璉蘭溪人天順進士成化七年以海寧州守遷知贑¶
　州繕城池實倉廪防賊冦改建郡縣學治行為江右¶
　第一(林志/)¶
<pb:KR2k0045_WYG_065-41b>¶
崔恵晉江人舉人素慷慨負大節任石城縣學教諭正¶
　統戊辰叛冦陳椿䧟城被執罵賊不絶口㑹賊焚草¶
　營遂投火自焚死(福建通志/)¶
李璡字純夫懐寧人進士成化間知贑州府興學校修¶
　城池建府治郡罹大水疫疾盛行璡賑濟全活甚衆¶
　閩廣流賊犯境率民兵躬冐矢石平之士民感頌不¶
　置(豫章書/)¶
王廷珪湖廣人舉人成化間任贑州同知流賊犯境率¶
<pb:KR2k0045_WYG_065-42a>¶
　民快乘鋭倍道臨冦援兵不至竟死事聞贈官秩録¶
　其子(同上/)¶
項徳輝建城人由鄉貢成化十四年知龍南縣舊例秋¶
　糧轉運於郡暨㑹昌興國等縣灘髙石險時有漂損¶
　領運者苦之徳輝疏請改折民困大蘇(府志/)¶
逹㤗麗水人成化舉人知興國剛介㢘慎流冦肆毒霪¶
　雨城壊民甚恐㤗併力修葺冦不敢犯卒官民祠祀¶
　之(同上/)¶
<pb:KR2k0045_WYG_065-42b>¶
梁潜字孔昭由鄉舉成化十六年知㑹昌居官㢘勤修¶
　敝舉廢加意學校農桑長河峒素稱頑梗潛至聽其¶
　教令編户日増邑治改觀(同上/)¶
章廷圭字文瑞石埭人由鄉舉成化八年知興國以興¶
　學勸農為首務冦躪鄰封且及境廷圭選丁壯教以¶
　武畧冦不敢犯有甲乙相搆而甲病死者舁屍以誣¶
　乙瘞之於庭遂為厲乙家暴死者三人廷圭得誣狀¶
　治甲罪而厲息邑有牛牯陂澮髙不能通水廷圭相¶
<pb:KR2k0045_WYG_065-43a>¶
　度上流鑿石引水自蘇陂至竹壩延袤二十里嵗増¶
　榖數千石遷倅衡州補贑州南村峒冦李福正剽掠¶
　殺人出沒汀邵間廷圭相機擒之四封晏然(同上/)¶
張瓛字孔圭浦城人成化庚子鄉舉授贑州推官時汀¶
　韶冦侵贑境重以饑疫瓛持檄走諸邑増治城濠勞¶
　來周恤民頼以安治獄多所平反𢎞治間秩滿陞本¶
　府同知(同上/)¶
聞韶羅田人由鄉舉成化二十一年知石城縣才識通¶
<pb:KR2k0045_WYG_065-43b>¶
　明幹辨敏給防禦廣冦兵食恒足開拓城池至今頼¶
　之(同上/)¶
黄世忠字孝卿長樂人由鄉舉𢎞治初知贑縣持性堅¶
　定敷政平易贑俗信巫世忠毁淫祠百餘民咸感化¶
　(林志/)¶
甘文紹桂平人由鄉舉𢎞治二年知安逺邑故土城陶¶
　甓改築廣積貯以備儉嵗新文廟以振士風當流冦¶
　後剏建一新陞瑞州通判(府志/)¶
<pb:KR2k0045_WYG_065-44a>¶
朱諌字君佐樂清人𢎞治進士正徳癸酉知贑州有賊¶
　棲大㡌山山延袤閩廣千餘里中多谿谷賊憑要害¶
　時出為民患諌舉兵壓賊境歴行盤龍嶺諸寨下令¶
　曰能捕賊者即以所得賊貨充賞人懐利競赴旬日¶
　殲渠魁俘數千人餘衆悉降乃散置於安逺龍南諸¶
　所給之牛糧遂盡為良民移知吉安謝事歸(分省人/)¶
　(物傳/)¶
蔣曙字景明全州人𢎞治進士知贑縣節愛寛仁先是¶
<pb:KR2k0045_WYG_065-44b>¶
　郡中職清戎者嵗計三分以為政績故絶軍已歴百¶
　餘年者徃徃械繫户丁遣送戌所曙至核實分辨請¶
　於清戎直指除豁甚衆顧猶有漏者越二十年曙遷¶
　江西右轄總清軍事於是力請於直指朱衮為之覆¶
　疏曙入覲又請於大司馬絶軍之續補者俱得如奏¶
　名數盡除其籍民獲更生至今受其賜(府志/)¶
萬琛字廷獻宣城人由鄉舉初選清江令𢎞治甲子𥙷¶
　瑞金居數月廣冦乘元旦夜殺門卒攻城突入琛從¶
<pb:KR2k0045_WYG_065-45a>¶
　兵壯數十人迎敵相持經日力屈遇害時𢎞治乙丑¶
　二日也守臣上狀詔贈光禄少卿賜祭𦵏䕃一子(同/上)¶
蔡䕫南寧衛人由鄉舉𢎞治十八年知寧都有恵政正¶
　徳七年補安逺時何積玊將據城以叛䕫焦勞備禦¶
　宻集忠勇畫計擒積玊餘黨解散地方獲安(同上/)¶
王天與字性之興寧人正徳進士知寧都㢘平有政績¶
　丙子從督府王守仁征横水浰頭桶岡龍川諸寨有¶
　功陞俸二級己夘從討宸濠冐暑疾作卒於軍守仁¶
<pb:KR2k0045_WYG_065-45b>¶
　哭之哀解衣為殮明年録平逆功優䘏其家邑人肖¶
　像祀之(豫章書/)¶
邢珣字子用當塗人𢎞治進士正徳初歴官南京户部¶
　郎中忤劉瑾除名瑾誅起南京工部遷贑州知府招¶
　降劇盗滿總等授廬給田撫之甚厚後討他盗多藉¶
　其力廵撫王守仁征横水桶岡珣常為軍鋒功最増¶
　二秩宸濠反以重賞誘總總執其使送珣遂從珣共¶
　平宸濠珣遷江西右參政世宗録功増秩二等(白志/)¶
<pb:KR2k0045_WYG_065-46a>¶
黄泗福清人正徳中由鄉舉知興國先是劇賊鍾仕錦¶
　何積玊騷動江廣間支黨掠興國泗至值焚蕩之餘¶
　民日夜相驚恐冦且至乃募壯丁守城沿城設警舖¶
　二十四以處之建樓城上重構文廟齋廡而按追田¶
　塘之侵蝕者以贍學毁諸滛祠改建三程祠移安湖¶
　書院於學宫時王守仁方撫䖍唐龍視學江西俱極¶
　嘉奬之(府志/)¶
祝詠字鳴盛衡陽人嘉靖進士歴户兵兩科以方鯁忤¶
<pb:KR2k0045_WYG_065-46b>¶
　時外調贑州知府減郡供應嘗持法於督撫憲司無¶
　所撓境多盗憲司令賞捕盗者詠詗其賕不實乃屏¶
　人謂曰吾知某非盗柰何枉之瞋目視捕者不能置¶
　對具吐實立反其獄憲司不勝忿與廵撫共擠詠詠¶
　再引疾去上不聽尋陞按察副使終陜西左參政(分/)¶
　(省人物傳/)¶
王釴字公儀候官人嘉靖進士以南户部主事左遷瑞¶
　金令㢘明强幹政教兼舉剏鄉校聘名儒為羣士師¶
<pb:KR2k0045_WYG_065-47a>¶
　置田以供課藝費文教聿興鄰冦竊發釴多方備禦¶
　時出偏師以挫其鋒賊不敢犯遷東平知州(府志/)¶
趙勳字彞伯番禺人由鄉舉嘉靖間知瑞金均徭役興¶
　學校修邑志建雲龍橋委賑龍南信豐存活甚衆安¶
　逺黄鄉賊葉金糾衆剽掠勳奉督撫檄徃諭單騎入¶
　賊所推誠慰撫縳倡亂者以獻一方晏然擢授御史¶
　(同上/)¶
阮悉懐集人由鄉舉知雩都性敏决察奸摘隠吏民畏¶
<pb:KR2k0045_WYG_065-47b>¶
　服邑賦役不均數十年民受其累悉力為清除又捐¶
　置學田資諸生膏火至今祠祀之(縣志/)¶
胡明通羅田人嘉靖鄉薦知信豐縣值嵗歉設法賑饑¶
　益以常俸退賊弭盗有奇功三載考績保留復任陞¶
　金華府通判(湖廣通志/)¶
潘翊錢塘人舉人嘉靖庚戌令寧都才識敏練優於治¶
　劇縣無驛遞過客夫馬責之民間翊首立官船官馬¶
　今為定例有罹於法者託吏餽金翊嚴拒置於法陞¶
<pb:KR2k0045_WYG_065-48a>¶
　沅州知州(同上/)¶
盧宁字忠獻南海人嘉靖甲辰進士丁未知興國縣設¶
　匭於門務求已過察民隠縣有虛糧千六百石民苦¶
　賠累多逃竄宁履畝清丈正經界平等則民力稍紓¶
　當道有難决事必諮焉遷潼川州守(豫章書/)¶
雷上儒字應聘嘉魚人嘉靖進士歴郎署壬戌知贑州¶
　當辛酉之亂賊氛方揚徵發旁午上儒從容應之未¶
　嘗詘乏督府志在滅賊慮州人之為賊耳目也設匭¶
<pb:KR2k0045_WYG_065-48b>¶
　轅門以來告宻時贑民黎氏劉氏趙氏先世有田土¶
　於龍南適鄰賊巢仇家遂舉其名指為通賊逮捕下¶
　獄將戮之以徇上儒請即訊不可請頌繫緩决不可¶
　明日且出旗牌縳以赴法上儒趨入反覆陳説泣數¶
　行下督撫為之感動良久起謝曰君誠篤君子也豈¶
　欺我哉遂釋之今各姓子孫立木主祀之(安志/)¶
黄扆字文斷大埔人嘉靖進士乙丑由部郎守贑練識¶
　長才察姦摘隠吏民畏服革沿門火夫雜役修復書¶
<pb:KR2k0045_WYG_065-49a>¶
　院議建定南縣治歴遷福建副使(府志/)¶
吳誠字明卿瓊山人正徳己夘舉於鄉嘉靖乙未為龍¶
　南令釐夙弊四十餘條治聲赫然沙頭賊徐守沐僭¶
　號倡亂官司不能制謝鉞李鑑者王文成勦三浰時¶
　用之以撫輯阬洞頑嚚者積久多骫法誠㢘得其狀¶
　召至出軍門檄示之曰將逮戮汝皆叩首請命誠曰¶
　能擒沙頭自効者貫罪鉞鑑敬諾即誘守沐擒捕之¶
　境内晏然所著有雁峰詩集(同上/)¶
<pb:KR2k0045_WYG_065-49b>¶
趙承謙字徳光常熟人嘉靖進士任贑州推官贑俗嚚¶
　其豪仰刀筆而食以間把持富人長短稍不給輒文¶
　致其罪而黨更迭為証佐承謙至㢘得其狀杖而出¶
　諸境一郡稱快攝贑劇盗劫尉去欲挾以攻縣承謙¶
　從兩吏單車逼盗壘曉諭利害盗叩頭請死送尉出¶
　又攝寧都當賑而御史行部至承謙曰吾不忍饑民¶
　以易御史懽也畢賑而徃司理三年以强項故僅擢¶
　南吏部郎歴官至參議(弇州史料/)¶
<pb:KR2k0045_WYG_065-50a>¶
陳梁字伯棟涇陽人舉人任贑州府同知時有賊僭偽¶
　號衆數萬掠郡縣上官委梁徃討梁以計誘執賊百¶
　餘人又遣人分諭諸賊使解散賊黨悉平城南章江¶
　人病徒涉梁作石橋人便之稱陳公橋(陜西通志/)¶
李夢周字希道海門人嘉靖癸未進士知寧都縣土俗¶
　好鬼事五王廟嵗市子女代牲周火其廟併毁諸滛¶
　祠有勢家横里中周置於法籍所奪田歸之民遂為¶
　所中傷解綬歸及卒貧不能殯(江南通志/)¶
<pb:KR2k0045_WYG_065-50b>¶
陳大綸字伯言南寧人嘉靖己丑進士嘗受學于陽明¶
　先生知寧都咨詢民間利病亟為興除賭博者痛䋲¶
　以法創立社學命塾師教童子歌詩習禮時行奬賞¶
　風俗一變(府志/)¶
李丕顯字憲文長樂人嘉靖乙未進士由南道御史補¶
　贑州清恬不擾抗直無阿廵按御史行部有所督過¶
　及審讞輕重不相得必争之不少徇會亢旱為民禱¶
　雨暴赤日中遘疾竟不起䘮車就道百姓攀號哀思¶
<pb:KR2k0045_WYG_065-51a>¶
　(同上/)¶
應本泉永康人嘉靖間任安逺主簿時三巢賊出劫無¶
　虛嵗本泉領兵捍禦親冐矢石不避艱險與士同甘¶
　苦累有功績陞永新丞行日民遮道送之(安志/)¶
雷墊建安人嘉靖間任石城典史時流冦攻圍縣城墊¶
　雨夜跣足廵邏厲衆堅守尋用計破賊邑頼以全(同/上)¶
王春復字學牧晉江人嘉靖戊戌進士先令㤗和有恵¶
　政比守贑益簡靖不擾丁艱去起復還故治郡人相¶
<pb:KR2k0045_WYG_065-51b>¶
　慶丙辰大水春復乗筏拯溺所活甚衆未幾有大木¶
　之役條上便宜視諸府費為省時流冦覘知督木者¶
　有積貲從石城越㑹昌將薄雩都督府遣二材官偵¶
　賊為所執逺近洶洶春復提兵出結營四十里外慴¶
　以先聲民聞守至逺近來集賊氣阻釋二弁遁去累¶
　官貴州按察使(福建通志/)¶
廖憲大田人少遊吉水羅文恭洪先之門由鄉貢倅䖍¶
　刻厲清修精勤職業僚長貳敬愛之署縣榷闗秋毫¶
<pb:KR2k0045_WYG_065-52a>¶
　無染嘗修信豐邑志滿考陞知州去之日乗小舠惟¶
　竹簏一肩圖書數卷(府志/)¶
海瑞字汝賢瓊山人舉人為淳安令陞嘉興通判未行¶
　以伉直忤部使者意摭他事謫調興國縣值辛酉兵¶
　燹後十室九空瑞勞來安集漸復舊業邑苦浮糧則¶
　述八事上當道懸賞捕盗捐俸修學又植松以䕶水¶
　口挿杉以興民利飲氷茹櫱一如淳安云(安志/)¶
　　按海忠介集知興國縣時有興國縣八議一篇皆¶
<pb:KR2k0045_WYG_065-52b>¶
　　陳江西興國之事前志據明史稿謂瑞謫湖廣興¶
　　國州判官非贑州興國縣令反以安志為附㑹此¶
　　失考也今八議采載藝文中¶
林萬潮字養晦莆田人嘉靖進士補贑州推官謙冲周¶
　慎斷獄務求其生攝興國重建安湖書院聚諸生課¶
　業其中信豐大水奉檄徃賑冐暑行村塢中計口給¶
　授凡活數千人竟以疾卒官(府志/)¶
李鳳朝貴州人嘉靖嵗貢任信豐主簿時三巢賊頼清¶
<pb:KR2k0045_WYG_065-53a>¶
　規等屢掠城下鳳朝督兵出戰屢破之賊入青邨谷¶
　距山逆戰鳳朝奮力先登為賊所害數日得其屍顔¶
　色不變邑人哀之呼其山為主簿腦(信豐志/)¶
葉夢熊字男兆歸善人嘉靖進士由福清令入為户部¶
　主事改御史以諌降郃陽丞累遷贑州知府平黄鄉¶
　賊遷浙江副使累官廵撫貴州尋改陜西(白志/)¶
李多祚字可久石首人嘉靖舉人知安逺縣時三巢搆¶
　亂大石小石伯洪三保俱被脅從而腰古丹竹樓等¶
<pb:KR2k0045_WYG_065-53b>¶
　保又皆招撫新民多祚調度有方駕馭得策每遇冦¶
　警鼓率鄉勇捍禦新民亦肯自効下歴之役獨當一¶
　面擒斬招降以千計冦平三保流移千餘家盡歸業¶
　築城南逕以據要害其功尤足垂久逺云(安志/)¶
龔有成嘉定人嘉靖舉人自詔安令調龍南所在賊擾¶
　瘡痍未復有成愛養招徠境内改觀督撫奏留為本¶
　府同知仍管縣事協謀進勦髙砂下厯賊壘蕩平地¶
　方徳之(府志/)¶
<pb:KR2k0045_WYG_065-54a>¶
吕若愚字可明浙江新昌人嘉靖進士知瑞金縣恢復¶
　書院闢宣文門増修公署橋梁祠宇時紅白蓮邪教¶
　煽惑愚民捕其魁寘於法餘皆解散終駕部郎中(同/上)¶
陳瀾麗水人嘉靖舉人知信豐縣清鯁嚴明下厯之役¶
　督撫移鎮信豐兵將四集取辦倉卒瀾一身任之措¶
　處次第上不廢事下不損民新立定南縣督撫疏薦¶
　詔加五品服俸卒於官(同上/)¶
沈文淵字上甫丹徒人由鄉舉萬厯四年知長寧邑當¶
<pb:KR2k0045_WYG_065-54b>¶
　新造城池學校縣署一身剏始董率勤勞已而定里¶
　均糧衡文作士團兵戍守諸務漸次就理考滿去卒¶
　於途百姓哀慕之(長寧志/)¶
崔允升字吉山海門人由舉人萬厯十一年知㑹昌下¶
　車即革冗役恤里甲凡不便於民者悉除之捐修城¶
　垣公署纂修邑志文詞典贍卒於官(㑹昌志/)¶
劉昌祚武進人由鄉貢知雩都操履清白邑俗溺風水¶
　有停䘮數十年不舉者刻日諭之畢𦵏又翦除上吉¶
<pb:KR2k0045_WYG_065-55a>¶
　鄉劇盗髙魁一等四境寧謐陞金華通判(府志/)¶
黄克纉字紹夫晉江人由進士萬歴十七年守贑值歲¶
　大侵發倉以賑更因舊學之製而新之鳩工庀材而¶
　以廪中餘粟給役人食民皆競赴不期月迄工陞四¶
　川提學(同上/)¶
陸化淳字君復常熟人萬歴進士丙午守贑州法嚴政¶
　舉别駕某以兩橋税羡四千金貯於府化淳固辭值¶
　病革别駕徃省微言諷及則伏枕謝曰吾無事此家¶
<pb:KR2k0045_WYG_065-55b>¶
　人復請以手麾之遂瞑士民為之巷哭(府志/)¶
沈振龍字潛起秀水人萬歴進士天啟二年守贑州閩¶
　冦適發䖍撫議徵兵焚郭外居民閉城堅守振龍不¶
　可曰吾有備矣就所立里甲部伍約勒之張旗幟申¶
　斥堠冦不敢至避難者麕集軍士輒縳上募府指之¶
　為冦振龍按其妄多所開釋忤上僚意以軼盗劾罷¶
　贑人懐之(同上/)¶
祁汝東山隂人由鄉舉萬厯甲申為贑州同知聽斷公¶
<pb:KR2k0045_WYG_065-56a>¶
　明用法平恕獄難鞫者當道悉委之以屯田髙下分¶
　等則以定運軍年限衛所至今頼之終兩淮鹽運使¶
　(同上/)¶
嚴遵試字行之賀縣人由鄉舉萬歴間為贑州同知遇¶
　事摘發推見至隠盗賊竊發禽制有方嵗旱禱雨徒¶
　步暴日中東南瀕河居民苦板木牙行則為蠲其役¶
　在任四年歌謡盈路(同上/)¶
李熠號鄴郁涉縣人萬厯間通判贑州榷税凡偵夫摉¶
<pb:KR2k0045_WYG_065-56b>¶
　卒一切罷去務為寛疎節目或縱舍微利過者樂之¶
　後南陽李若素判郡筦榷亦能恤商施恵稱二李云¶
　(同上/)¶
吳宗周字熈偉福建南安人由鄉舉知興國瀲濊二水¶
　自城北合流過縣西舊為浮橋以濟嵗久圮宗周至¶
　捐俸訖工鄒元標為之記徵輸有法買田數十畝以¶
　資軍黄二册解費設白沙渡民不病涉邑人思之(瀲/)¶
　(水志林/)¶
<pb:KR2k0045_WYG_065-57a>¶
蔡鍾有字恒卿同安人萬厯末由鄉舉知興國嫻於吏¶
　職能得物情屯田漸蕪府檄召民墾荒給帖為業已¶
　墾者軍復争之前令何應彪盛陳刁軍害民䖍撫李¶
　汝華深然之未久復争郡守金汝嘉頗庇軍鍾有條¶
　陳源委言多切中汝嘉不能奪葺撰邑志手自編纂¶
　迄今文獻不墜者鍾有之力也(同上/)¶
陳履忠字公亮號鳳阿昆明人崇禎進士知贑縣有幹¶
　濟才建社倉以備荒廉泉之側舊為養濟院履忠剏¶
<pb:KR2k0045_WYG_065-57b>¶
　為書院以興文教肇舉廉泉大社鼎革後臺榭傾圯¶
　獨書院不廢(府志/)¶
王六如字凡夫黄岡人崇禎甲戍以舉人知信豐時冦¶
　盗蜂起兵役數發例舉縣中富户當之輕重責成一¶
　人輪役經年無不破産者六如請於上官照糧編𣲖¶
　黠者不得規避倉庫本吏胥所司反外僉里民六如¶
　釐正之經費取足糧户典守仍歸本役樹碑儀門永¶
　以為式邑人深感其徳立祠祀之(同上/)¶
<pb:KR2k0045_WYG_065-58a>¶
冒夢齡字汝九如臯人選貢知㑹昌縣萬山窮僻吏治¶
　墮窳夢齡立意振刷造横江橋以濟民新學宫以課¶
　士士民懐之(江南通志/)¶
馬調鸞平順人崇禎貢任石城知縣時流賊肆横調鸞¶
　増修城垣團練鄉勇守禦有方地方乂安陞懐慶通¶
　判民為建祠立碑(山西通志/)¶
金廷韶字二如山隂人進士知贑縣贑營兵變撫道皆¶
　不敢出廷韶於倉卒之時數言撫定甲申以後匿影¶
<pb:KR2k0045_WYG_065-58b>¶
　山澤不復再見(浙江通志/)¶
國朝¶
曹廷偉字文雄陵川人順治初恩貢授定南知縣㑹金¶
　逆兵至殫力捍禦不屈以死長子翰明次子諸生際¶
　盛從子翊明僕曹伏新凡十一人皆遇害父子主僕¶
　同時死義聞者為流涕賊平¶
贈江西按察司僉事予祭葬䕃一子入監(山西通志/)¶
郭自修綘縣人順治元年恩貢授安逺知縣調石城縣¶
<pb:KR2k0045_WYG_065-59a>¶
　土冦竊發城䧟罵賊不絶遂遇害(同上/)¶
郎永清號定菴廣寕人以大臣子弟選就國學順治癸¶
　巳擢知贑州府贑自丙戌城破加以閩廣連嵗用兵¶
　民相率徙避永清勤招徠嚴約束復業者日衆時李¶
　定國犯梧桂郝尚九在潮官兵進勦以馬匹休飼於¶
　贑永清慮兵入城百姓騷動預區南門教塲地為營¶
　柵厰芻糧畢備而自徃萬安迎哈朱二大將軍陳説¶
　宇内新定民為邦本之義將軍至見供億整飭則大¶
<pb:KR2k0045_WYG_065-59b>¶
　喜下令不許一兵入城瑞金石城冦掠最劇之地為¶
　難民營構室廬收瘞胔骼興瑞定三邑洊饑發大濟¶
　倉粟徃賑全活無算贑諸生王曰旦為盗所引酷刑¶
　誣服永清㢘其枉出之又雪興國民廖安民之獄在¶
　官四年兄子廷佐廵撫江西例宜引避贑士民伏䖍¶
　臺乞留候代又一年丙申乃行贑人懐其徳為祠祀¶
　之(府志/)¶
錢江字珥信嘉興人順治進士知瑞金縣均里役貧富¶
<pb:KR2k0045_WYG_065-60a>¶
　無偏修復雲龍橋民不病涉有劇盗陳許二姓又僧¶
　超忠聚僧兵千人據銅鉢山尤横江誘擒超忠宻布¶
　方畧破許賊于羅漢巗進兵大柏江捕獲陳姓于烏¶
　橋崠一時盗魁巨猾盡被擒無倖脱者行取兵部督¶
　學山東以得士稱(同上/)¶
黄之麟字瑞白宿松人順治十年授興國令興界閩粤¶
　久為賊踞麟招降賊王大勇滅賊孫可貴勦海窖峒¶
　賊曾拱宸等墾田糧二千八百石有竒民士作十頌¶
<pb:KR2k0045_WYG_065-60b>¶
　志之(江南通志/)¶
蘇峻大順天人以貢生任贑州推官順治戊子諸邑猶¶
　未靖雩都渠帥曽斌羅聚奎等嘯聚禾豐山謀以二¶
　月窺城劉䖍撫武元發兵勦之偵者道聞城中士民¶
　與賊通統兵諸將議先屠城而後擊賊峻大適以他¶
　事過雩雩民焚香城上自訴其無辜呼籲之聲聞十¶
　里外峻大兼程抵郡白其事力保雩民不反武元然¶
　之遣飛騎諭諸將毋妄殺良民持二金巵為信乃嘗¶
<pb:KR2k0045_WYG_065-61a>¶
　讌㑹文武衆所識者也遂撤兵獨勦禾豐先是屠城¶
　之令以某夜夜分砲三發為約城中人皆擊豕祀先¶
　聚食醉飽以待僇礟已二發哭聲殷地飛騎至得全¶
　皆慶更生為祠以祀蘇公(雩都志/)¶
吉永廸字太邱陜西人進士順治庚寅知信豐時議勦¶
　安逺砂含賊練鄉兵於新田賊聞令離縣百餘里謀¶
　從他道乘虛劫城永廸偵知之乃夜伏兵於龍頭逕¶
　賊至大敗之壬辰九月復奉檄勦黄石砦副將楊栗¶
<pb:KR2k0045_WYG_065-61b>¶
　賈三榮久戰無功永廸書諭以威徳賊聽命永廸趫¶
　勇絶人嫻兵畧數以討賊自効所至有功(信豐志/)¶
趙夢仁字卜生河南人順治辛夘以進士知興國邑中¶
　兵燹之後絃誦不聞夢仁振興文教諸生匿不赴試¶
　召之庭與之講論文藝由是士知向學田畝荒蕪募¶
　民墾闢瘡痍漸有起色不二載以憂去(瀲水志林/)¶
蔡國相仁和人順治八年任定南典史九年十月十五¶
　日廣賊數萬夜衝定邑國相領鄉勇力戰殺賊數十¶
<pb:KR2k0045_WYG_065-62a>¶
　衆寡不敵為賊所擒尚徒手摶賊而死(府志/)¶
郭堯京字平野髙陵人順治十年由鄉舉知石城殘燬¶
　之後刻意興釐葺學宫繕城堞造警舖先是大盗陳¶
　其綸與東闗盗黄允㑹踞砦未散鄰界羅漢巖劇冦¶
　沿鄉肆劫堯京募鄉勇伏險堵截其綸授首餘賊潜¶
　遁其俘掠難民悉獲放還民頼以安在任八年陞祁¶
　州知州(同上/)¶
黄里字君畝湖廣人辛夘貢士順治十二年知贑縣見¶
<pb:KR2k0045_WYG_065-62b>¶
　荒缺十之七繪圖泣請題免荒糧一萬三千缺丁八¶
　千七百留給贑鎮兵米抵作贑漕至今兵民食其徳¶
　(同上/)¶
沈元箕字子弓吳縣人順治十二年由㤙貢知長寧縣¶
　先是閩人朱家垣託歸順安挿邑中結土豪分立十¶
　營閭井有事必闗白而後行視令尹若贅旒為害者¶
　十年元箕至以情形具告䖍撫蘇𢎞祖𢎞祖乃以諸¶
　營為之首者畀以材官等銜分𨽻他處資汛防漸次¶
<pb:KR2k0045_WYG_065-63a>¶
　解散所奪民産盡給主者大害以除(同上/)¶
李佑之字在公長山人順治十四年以選貢知雩都粤¶
　賊范日星嘯聚東鄉即用所撫之衆擒之己亥秋海¶
　冦蠢動江左李玊廷復叛督府遣將攻圍賊壘佑之¶
　親歴行間宻捕間諜於是賊之驍將張寕閻勝等先¶
　後投誠玊廷宵遁獲之於九山田舍(同上/)¶
王枚字卜子鄞縣人戊戌進士康熈壬寅令贑時漸承¶
　平流遺復業荒蕪稍稍成熟有議陞科者枚喟然曰¶
<pb:KR2k0045_WYG_065-63b>¶
　藏富於民古之道也吾不能為悝鞅之利國遂不上¶
　聞振興文學詩賦清麗越俗尤工書嘗縷竹絲為筆¶
　以書蒼鬱盤硬號四明書格(同上/)¶
孔興訓字覺所山東曲阜至聖裔康熈甲辰守贑刻厲¶
　振作懲姦剔蠧胥徒畏之若神嵗己酉安挿閩海降¶
　兵屯田於贑諸屬興國屯兵洶洶欲為亂興訓親徃¶
　履塍畝尺寸審度俾兵民各有其土居官九年民至¶
　今思之(同上/)¶
<pb:KR2k0045_WYG_065-64a>¶
井廞字素菴北直文安人由進士康熈七年知長寕莅¶
　治精察能任繁劇時董總制衛國檄各縣解運豫備¶
　倉榖徃省協濟廞詳陳搬運利害免解費一千八百¶
　餘兩康熈壬子閩冦入境廞調選鄉勇委典史鄭之¶
　鵬㑹勦大敗賊於牛門山(長寕志/)¶
張瀲字湄有黄梅人順治甲午副榜康熈戊申知雩都¶
　政務簡静甲寅閩變起其部因屯墾居興國者響應¶
　助亂據厓石山山接雩之北郊鈔劫長樂里天華山¶
<pb:KR2k0045_WYG_065-64b>¶
　乙夘擁衆叩城下瀲閉城静以待之城中無兵賊遥¶
　見城上旗幟干櫓隠映森列信宿退去一時稱神助¶
　莅事十有四年陞雲南雲龍州知州(府志/)¶
宋必逹字其在黄岡人順治辛丑進士康熈乙酉令寧¶
　都清㤗懐徳二鄉久罹冦燹多流移必逹請盡蠲逋¶
　賦以徠之漸次開墾甲寅滇逆部將韓大任兵犯吉¶
　安䖍屬震恐乃倣王文成保甲法簡習義勇團練約¶
　束汀州賊奄至縣境必逹揮義勇横擊之賊大奔解¶
<pb:KR2k0045_WYG_065-65a>¶
　圍去(韓菼有懐堂集/)¶
李徳明字瑞毓巴陵人任贑照磨康熈甲寅六月石城¶
　䧟於閩賊總兵劉進寳帥師復之徳明押紅&KR0421;大礮¶
　佐軍前令以䧟城去撫軍委攝篆事石城近汀而逺¶
　贑汀久為耿逆有徳明預為保障計増築城堞城中¶
　無井汲於江每被圍軍渴乃堰江水入城浚池以蓄¶
　之又週城鑿隍偽將軍陳益擁衆來攻氣欲吞城徳¶
　明揮兵一戰馘之邑人始無擕志丙辰二月滇逆髙¶
<pb:KR2k0045_WYG_065-65b>¶
　某䧟吉安羣賊聲勢日熾偽將軍劉應麟以書誘降¶
　不聽囚其使應麟怒帥兵三萬圍城時外援不至徳¶
　明與民死守鄉勇名畢佛者中礟碎腦語其伍曰公¶
　矢忠報國吾受公厚㤙死無恨若等謹守堞毋為賊¶
　乗言訖而絶徳明哭而殮之衆皆感激奮呼請効死¶
　徳明知人心可用乃出戰五戰五捷自是汀冦不敢¶
　復睨石城矣徳明視事三載禱雨輒應人稱曰李霖¶
　其受代行也生祠祀之(府志/)¶
<pb:KR2k0045_WYG_065-66a>¶
郭毓秀字鍾山陜西人舉人知贑縣事時康熈甲寅耿¶
　孫叛於閩粤大兵出入多道贑有蜚語謂玊田村民¶
　通逆主兵者謀殱之毓秀言於佟撫國禎哲鎮爾肯¶
　曰¶
國初兵冦交訌贑四境蕭索獨田村鷺谿一二井里能¶
　自保聚遂以蕃庶遽以大逆誣之恐非恵養元元意¶
　也國禎爾肯皆然之毓秀即馳入田村令毁其壘培¶
　而供輸芻糗倍於他所議得寢越三年以戅樸忤上¶
<pb:KR2k0045_WYG_065-66b>¶
　官去里人至今述其事猶有墮淚者(同上/)¶
王維威富平人任石城典史康熈甲寅石城被閩逆攻¶
　圍維威視事甫三日與照磨李徳明協志守禦晝夜¶
　登陴二旬乃解丙辰劉應麟以盛兵至維威與戰破¶
　之嘗巡城矢集臂弗為動三載冦禍卒保危城勞勩¶
　著焉(石城續志/)¶
錢志泗山隂人興國典史甲寅之變屯弁石昭最先發¶
　六月䖍撫遣兵勦之昭與朱明拒戰於陳屋園志泗¶
<pb:KR2k0045_WYG_065-67a>¶
　饋餉行至江背峒冦猝至襲其後遂被戕是冬郡丞¶
　顧岱來諭降始歸志泗首事聞䕃一子經歴(瀲水志/林)¶
劉治國順天良鄉人康熈甲寅由䕃生知信豐丙辰六¶
　月賊王割耳李善長率衆萬餘攻城治國將家子有¶
　膽畧增修城濠督兵守禦被圍數月贑兵救至賊乃¶
　退(信豐志/)¶
萬蹶生字文若江南武進人由副榜康熈甲寅令寧都¶
　初下車减徴税耗羡一粟一薪之費不以取諸民三¶
<pb:KR2k0045_WYG_065-67b>¶
　逆變起吉汀之間皆賊黨所潛伏俗故好亂蹶生踵¶
　前令宋必逹鄉勇之制部署民兵而訓練之丁巳韓¶
　大任竄入縣境蹶生多方禦之遂不犯城既而郡兵¶
　與省㑹兵皆大集蹶生支應有方民得不病越明年¶
　以事黜既解組猶居寧累年無以自食士民羣資給¶
　之(魏禧文集/)¶
王璋字豐年浙江人康熈初知興國縣縣舍自戊子燬¶
　於兵璋特建之有幹才多所興革己酉部議閩降卒¶
<pb:KR2k0045_WYG_065-68a>¶
　屯墾贑屬邑璋恐聚處生變且病民請於守按籍授¶
　田析置諸鄉以散其勢有宄法者按律䋲之皆歛戢¶
　以鹽政罣誤去(贑州府志/)¶
李楓韓城人康熈進士知㑹昌時田多荒蕪民賦逋欠¶
　楓為申請蠲豁去官無歸資士民醵贈悉不受(陜西/)¶
　(通志/)¶
黄惟桂字木菴直𨽻真定人以舉人知興國康熈丙辰¶
　至江西韓大任冦據吉安邑中罹冦已四載惟桂招¶
<pb:KR2k0045_WYG_065-68b>¶
　懐擕貳大任戰敗竄入寧都萬安瑞金間皆假道興¶
　境惟桂率民兵登陴戒嚴賊去則官兵之躡賊者至¶
　牲醴犒賚得其懽心乃上勦撫機宜先撫寳石次撫¶
　浪川又次撫鯉婆諸寨皆降獨厓石寨朱明狡惡負¶
　固乃陳狀於宣義將軍尚之義重兵困之四閲月始¶
　自縛下山撫局乃成值山水暴漲齧城繼以旱災發¶
　倉賑饑祈霖禱疫備嘗艱瘁甲子春陞貴州永寧知¶
　州(瀲水志林/)¶
<pb:KR2k0045_WYG_065-69a>¶
楊允和號育菴遼東人康熈間知安逺縣嵗饑捐俸賑¶
　施存活以萬計邑俗溺堪輿好以父母枯骸屢更𦵏¶
　地名曰檢金允和力禁并著木鐸餘音一書刋布之¶
　俗始革邑多山田桔橰有難施者製龍骨小車以戽¶
　水灌溉農民至今相沿其法利頼甚逺又創立義學¶
　延師教授故士民咸頌其徳不忘云(楊椿撰誌銘/)¶
　¶
　¶
<pb:KR2k0045_WYG_065-69b>¶
　¶
　¶
　¶
　¶
　¶
　¶
　¶
　江西通志卷六十五¶
