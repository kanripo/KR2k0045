# -*- mode: mandoku-view; -*-
#+TITLE: 江西通志
#+DATE: 2015-08-24 22:41:43.928242
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷一百六十一
<pb:KR2k0045_WYG_161-1a>¶
欽定四庫全書¶
　江西通志卷一百六十一¶
　　雜記(三/)¶
明太祖以至正壬寅幸龍興謁孔子廟過鐵柱觀復出¶
城開宴於滕王閣諸儒咸賦詩為樂居民扶老挈幼縱¶
觀燈火明日命存恤鰥寡孤獨放陳友諒所畜鹿于西¶
山放鹿事僅一及之而已按孔邇雲蕉館紀談云友諒¶
聚鹿數百畜于南昌城西章江門外謂之鹿囿嘗至其¶
<pb:KR2k0045_WYG_161-1b>¶
所自跨一角蒼鹿綴瑟珠為瓔絡挂於角上縷金為花¶
鞍羣鹿皆飾以錦繡邀遊江上國初駕至南昌宴于滕¶
王閣命儒臣韓詩放其所畜鹿于西山乃知偽漢有鹿¶
囿在吾郡而放鹿之人姓名為韓詩皆作志者之所未¶
攷也(寒夜録/)¶
善以家屬不完聚召詣御史臺受違制之罪既畢丞相¶
大夫指一室以授予俾得朝夕寢處其中而便醫藥焉¶
先是善受東宫命編春秋諸國本末巳完未進而有是¶
<pb:KR2k0045_WYG_161-2a>¶
罰是日日方中從者布席訖方命醫進藥醫者請曰吾¶
治瘡之法必先調末以傅而後用膏以貼其序不可易¶
也至於傅藥之際其寢必伏其處必平不欹不側藥乃¶
不傾而吾藥力之行庶乎前後左右所至必均予初聞¶
其言有難色焉未幾醫者執藥以進善方即席而寢若¶
有神人執春秋一卷以俟曰此子所編之書也予受命¶
與子對讀字有差訛隨即改正彼用藥是醫者事子勿¶
與知焉可也善初聞之肅乎其有臨也徐而讀之翕乎¶
<pb:KR2k0045_WYG_161-2b>¶
其有合也少進焉緝乎其有繼也久而習焉亹亹乎若¶
有所勉也忻忻乎若有所悦也瀏瀏乎其若水之沛然¶
而不可禦也不知其為寤邪寐邪抑非寤非寐而在寤¶
寐之間也曽未幾何而一卷之書畢矣蓋一日之間醫¶
之換藥者三神之授書者三凡歴四日而醫之用藥以¶
傅者改而用膏以貼善自是不復有寢伏之勞而神之¶
授書亦不復至(朱一齋集/)¶
臨江前輩博雅在宋稱二劉三孔原父至譏歐公不讀¶
<pb:KR2k0045_WYG_161-3a>¶
書他可知矣今所存惟公是公非二集孔存有六帖雜¶
記餘皆泯泯國初邑先達稱曾侍郎得之張司成美和¶
曽七嵗能暗誦九經一字不遺以神童舉洪武中修元¶
史䝉金帛之賜曽為首編禮書歴舉傳記以決是否二¶
年由禮部主事拜侍郎上幸鍾山撰甘露賦獨見稱賞¶
嚴陵徐遵生曰南京有博學之士二人一以筆為舌一¶
以舌為筆蓋指宋學士濓及公云今其後皆為耕農無¶
一儒者遺書不知所在張撰著最富載性理諸書又有¶
<pb:KR2k0045_WYG_161-3b>¶
羣書備攷傳於世洪武中以十才子舉後致仕歸高皇¶
親洒宸翰賜之今尚存余同年進士張員外克文鄉進¶
士堯文其後也(河上楮談/)¶
劉紹字子憲自號緯蕭野人新城人年十二應童子舉¶
鄉先生張萬里試以嵗寒三友詩紹援筆吟曰君子虚¶
心問大夫梅花何事不稱呼梅花細答松和竹識得調¶
羮手也無諸老異之洪武中兼應奉翰林文字與宋景¶
濓徐用之諸公為友致仕歸自治坵壠題其碑曰詩人¶
<pb:KR2k0045_WYG_161-4a>¶
劉紹墓(建昌府志/)¶
陸文裕外集紀太祖開科事甚悉内稱江西通志載朱¶
善廷試第一辯之最詳似為覈實至云洪武十八年乙¶
丑則程以善為狀元一云陳以善登科録又載丁顯按¶
臨江練子寧登洪武乙丑榜第二則花綸為狀元今金¶
川玉屑中所載送花狀元應詔歸娶詩又按水東日記¶
載高皇帝夢雙絲墜地時張顯宗狀元及第豈即丁顯¶
或更姓耶二十一年戊辰則任亨泰太祖首開科得亨¶
<pb:KR2k0045_WYG_161-4b>¶
泰甚喜蓋據所刻登科録而言其實不然自任以来已¶
有人矣辛未則許觀備遺録以為黄觀今登科録所載¶
則韓克忠是嵗六月再廷試故也甲戌則張信丁丑則¶
陳䢿及攷之别紀則公所云皆誤也乙丑狀元丁顯載¶
通紀憲章録最明若花綸則第三高皇帝以三絲墜地¶
之夢并丁顯練安與綸俱賜為狀元也張顯宗許觀榜¶
第二余己於前練狀元事紀之矣若任亨泰則命有司¶
建狀元坊而許觀之為黄觀蓋復姓也韓克忠為丁丑¶
<pb:KR2k0045_WYG_161-5a>¶
狀元六月再試蓋丁丑事是嵗二月禮部㑹試天下舉¶
人學士劉三吾取泰和宋琮等五十二人殿試以陳䢿¶
為第一中原西北士子俱被黜落咸以為言上閲所取¶
多南士心亦疑之乃詔三吾及䢿等下獄命翰林儒臣¶
重閲落卷得六十一人而廷試克忠第一故世有兩榜¶
狀元之説今曰辛未再試而以䢿為丁丑克忠為辛未¶
皆誤也䢿既下獄止應以克忠為是科龍首按楊太史¶
丹鉛録又云國朝登科録自洪武四年始蓋開科之首¶
<pb:KR2k0045_WYG_161-5b>¶
也大魁吴伯宗然攷蘇州錢氏世譜云庚戌安大全榜¶
姑蘇志云金璹榜蓋一嵗而三開科二榜取士也如乙¶
丑之嵗春榜狀元花綸秋榜狀元丁顯辛未春榜盡取¶
南士狀元許觀夏榜六月一日殿試盡取北士狀元韓¶
克忠是一嵗二開科也又有狀元張顯陳䢿不知為何¶
科相去未二百年已不得其詳乃知前輩傳疑要非一¶
人也(河上楮談/)¶
清江姜璜里彭良甫其父珩游荆襄客死遺腹生良甫¶
<pb:KR2k0045_WYG_161-6a>¶
母任氏守志孀居良甫十五嵗母遣之襄陽收遺骨得¶
柩至舟中夜夢珩覺思像焉寫其容置柩上朝夕瞻拜¶
及歸母見之絶肖因哀暈仆地鄉人美其事咸詠歌之¶
(同前/)¶
臨川聶大年為仁和學諭後以修史召至京卒其詩在¶
國初頗為人傳誦有辭四省校文詩云名藩較藝遣徵¶
書使者頻煩走傳車老大難過太行路平生厭食武昌¶
魚五羊城古仙遊逺八桂林寒木葉疎寄語青雲舊知¶
<pb:KR2k0045_WYG_161-6b>¶
已莫因辭賦薦相如(撫州舊志/)¶
楊文貞公士奇洪武中贑守辟攝石城學事夜半讀書¶
鬼一羣借觀學印士奇叱之明日開匣印無有也及避¶
匿武昌印乃復出(石城縣志/)¶
劉毅鳯陽人洪武間為鄱陽令頗清白自持忽為同事¶
者誣以贓被逮僅與妻米三升訣别遭風舟覆溺死妻¶
聞之亦投井死士民憐之(饒州府志/)¶
房殖洛陽人洪武中任浮梁知縣貪暴無恥惡迹萬狀¶
<pb:KR2k0045_WYG_161-7a>¶
民不堪命相率縳赴京師詔戮於市(豫章書/)¶
磐谷周所立先生善口辨能詩文跅&KR1375;不覊今所傳偽¶
漢上樑文是其手筆也時有定住字子靜者為陳友諒¶
守臨江與周詞賦徃還頗密後子靜與太祖抗于鄱陽¶
被殺周哭之以詩曰緑錦池頭舊使君近傳消息不堪¶
聞的盧竟死檀溪險鸚鵡翻成鄂土墳蒿葉蕭條生夜¶
月棠隂迢遞起秋雲陳琳老大頭如雪無復軍前草檄¶
文清江重鎮牧旌麾常憶蒸鵝餅餡時文采風流三國¶
<pb:KR2k0045_WYG_161-7b>¶
士才情穠麗六朝詩石龍劃起波濤變金鳯翻從澤國¶
辭千載羊公遺愛在行人揮淚峴山碑後以臨江十才¶
子同梁石門寅張司成美和黄體方徵入京師練中丞¶
以其人輕脱僅得臨江教授以歸(河上楮談/)¶
新淦白羊嶺有李王廟嶺麓有橋横亘一木過者以繩¶
絡之火即灼可以然薪(臨江府志/)¶
大理卿胡閏女郡奴閏不屈上命縊死以石灰水浸脱¶
皮以乾草實之成人形懸武功坊時郡奴方四嵗母縳¶
<pb:KR2k0045_WYG_161-8a>¶
被刑郡奴入功臣家為婢稍長識大義恐被污髮至寸¶
即自翦去以爨黒污面秃且垢不作人形至永樂二十¶
一年遇赦行乞歸誓不復適人不處家依所親王&KR0276;居¶
年五十六終仍處子(甘露園集/)¶
永樂丙申九月二十五日夜何文淵經過東岳廟忽見¶
橋南蓮池中紫氣逶迤而起漸高約五六丈氣中有旗¶
一人物擁簇望北飛騰而去不知何神也(建昌府志/)¶
梓源李圓孫有子以事忤觸明日圓孫欲入州訴之行¶
<pb:KR2k0045_WYG_161-8b>¶
至黄沙坪衆勸之反乃拜天訴子及抵家以元詞焚竈¶
中未幾其子徃州行至父所拜處迅雷一聲殛死衣裳¶
破裂如絲(同前/)¶
清江樟樹通慧寺有遊僧法定死是日鎮劉氏生一子¶
背上有法定再来四字又賓興坊有鍾屠者宰一猪前¶
足有一大指如人指民劉順見之云(汾上續談/)¶
永樂怒練子寧不屈誅及十族練有一妾一女就先生¶
于金陵先生一見泣下不止蓋知二人者不能死也先¶
<pb:KR2k0045_WYG_161-9a>¶
生死俱發浣衣局仁宗時女得歸嫁東坊陳氏淦有練¶
小女户云今三洲有村農姓練其逺孫也羅太史洪先¶
過三洲訊之因哭以詩曰三洲烟草暮江濱未問遺墟¶
泪下頻破冢有山歸别主逺孫無食寄貧鄰百年天地¶
誰非幻千古綱常獨在身莫為英雄倍惆悵天涯多少¶
未歸人(河上楮談/)¶
永樂間趙城人賈宣為浮梁令隂狠貪墨多結黨與民¶
情不論曲直輒梏于獄而楚毒横加得賄三分之宣得¶
<pb:KR2k0045_WYG_161-9b>¶
其一一與妻子一與其黨莫敢誰何一日載邑民熊世¶
康于舟將沈之世康之弟救免縳宣送臬司財貨分散¶
置之極典㑹赦得出復不悛巡按陳憲褫其職為民歸¶
鄉暴卒(豫章書/)¶
臨之樟樹鎮一婦新寡忽有人稱納聘者未諾而郎君¶
已入室矣其人美姿容善風調朝去暮来如是者半年¶
婦所欲隨須即至婦以此稍饒亦心昵之問其姓名則¶
曰吾本古時人即以此名可也一日忽語婦曰吾久偦¶
<pb:KR2k0045_WYG_161-10a>¶
若家不可不㑹若親與鄰其婦謂難於治具曰若但以¶
古時人通刺約旦日㑹若家吾自能供具婦勉從其指¶
諸親鄰咸錯愕姑試徃以觀其事至期肅賓以入供張¶
甚盛第聞聲音而不見其形狀久之觥籌交錯謔浪相¶
加賓衆盡飲極歡而罷次日親隣仍酬請無不赴飲盡¶
歡蓋人亦愛之遂忘其為怪後數載忽流涕語婦曰吾¶
將去矣婦牽衣泣而挽之曰縁數盡是吾不敢留也乃¶
遺婦以五年之資而去以後絶不聞影響更五年而婦¶
<pb:KR2k0045_WYG_161-10b>¶
歿儲五年糧者亦預知其期也(續耳談/)¶
清江范氏早寡讀書能詩東里楊公過村塾見案上對¶
一聨云墨落杯中一片黒雲浮琥珀梳横枕上半輪殘¶
月照玻璃問誰對學子不答固詰之乃曰家母公大驚¶
異後朝廷欲選一女學師時公在館閣因薦之召入禁¶
中數年一日題老婦牧牛圖云貴妃空死馬嵬坡出塞¶
昭君怨恨多爭似阿婆牛背稳笛中吹出太平歌宣廟¶
見之曰彼不樂居此矣封為夫人厚賚而遣之(臨江府/)¶
<pb:KR2k0045_WYG_161-11a>¶
(志/)¶
洪武二十六年萬載縣民敖用敬妻易淵碧以識字婦¶
女起取授尚功局女秀才後以疾還鄉又有龍玉英從¶
夫陳泰圓任北京中都左衛千户少孀居欽差内官劉¶
智以識字婦女起取亦授女秀才洪熙元年封大樂賢¶
母(袁州府志/)¶
監察御史曽鳯韶妻李氏鳯韶聞建文之變刺血書憤¶
詞衣襟上謂妻曰我死勿易吾故衣又曰吾與汝俱死¶
<pb:KR2k0045_WYG_161-11b>¶
乎妻曰諾鳯韶遂自殺妻守節被收不屈死(甘露園集/)¶
温寧石城人素有文譽永樂庚子鄉試入首場出録其¶
文示人無不元之者及次場鬼竊其頭巾不得入比晝¶
頭巾復還巾箱也後場中果擬元以不得二三場而黜¶
(石城縣志/)¶
寧都邱隆居龍華山山有潭隆嘗就浴一日晨徃過午¶
不歸其母徃視則鱗鬛遍體云將化龍向母叩别母號¶
泣留之隆曰可持兒平日所卧草裀至就潭洗之授母¶
<pb:KR2k0045_WYG_161-12a>¶
曰有病者以莖草燒灰服之即愈盡此裀可以贍母天¶
年也俄有雷電晦㝠遂失隆所在時永樂間事山中人¶
至今遇旱輒禱之曰邱王龍神(曽倪述/)¶
李時勉仕仁宣二廟時為御史歴官翰林其人言動舉¶
止皆以聖賢為師自處鄭重偶以元宵諸縉紳約遊燈¶
市市中男女雜還簪履帡集㑹公左右從地上拾得金¶
釵一股珠貝嵌飾備極巧麗蓋千户侯李姓之妻所遺¶
者公語左右曰此釵必有主失而不得或夫婦相詬子¶
<pb:KR2k0045_WYG_161-12b>¶
母相怨將釀大禍且爾輩安用此釵為可從我受金錢¶
數百文酤酒為樂足矣釵當畀我于是貯釵篋中揭示¶
門上曰有遺釵者但以所存一股比驗相符即還之已¶
而千户妻使人持釵見比果肖公從篋出釵交付之其¶
家持金相謝公固却不受已而千户自他所歸妻告之¶
故千户乃具禮詣公致謝公一無所取千户曰固知大¶
人守嚴一介不敢求納但今所餽中有真血竭者乃異¶
方物不易致能續&KR0487;肉重創有起死之功幸大人存之¶
<pb:KR2k0045_WYG_161-13a>¶
以活欲死者亦一隂徳也公乃受血竭謹藏之無何公¶
以上疏忤仁廟㫖大怒命駕校撲以金爪折公肋掖出¶
肋&KR0487;琳琅作碎器聲且下鎮撫獄衆皆謂公必死㑹莅¶
獄者即前遺釵之夫李千户也見而痛曰大人忠義士¶
胡罹此毒向者所餽血竭存否存則&KR0487;肋可續命可活¶
公家人歸取持以傅創處其痛楚立止不旬日痊愈人¶
謂公忠義大節固有鬼神呵䕶然所得血竭之力不少¶
矣夫當歸釵時公豈望報耶然竟獲報若此則天道也¶
<pb:KR2k0045_WYG_161-13b>¶
(江盈科集/)¶
敖清江曰本朝易學蔡虚齋之䝉引易之博也劉呆齋¶
之圖釋易之約也梁石門之㕘攷易傳本義之斷案也¶
三子之書皆有功于易學(新喻縣志/)¶
易元迪百丈峰下人永樂中為本邑吏縣令辛庸輭為¶
其所制六房之務悉由元迪家造新舊二居規制擬于¶
宫府土石木匠之需皆取給于衆既落成召高道者建¶
醮伏章良久始醒語人曰適進章于上帝即付三官較¶
<pb:KR2k0045_WYG_161-14a>¶
批云奪萬民胥怨之財祈一已方来之福速令火徳將¶
軍徃正其罪言未既燭燃神像其廬盡燬(同前/)¶
正統間新淦鄧舍人名學耕生而靈異及長耿介正直¶
鄉邑不平每就質咸服其公尤恤貧樂施一日忽中堂¶
迎拜若有所見云上帝勅耕為水府舍人遂沐浴卒鄉¶
人刻木祀之本境監軍廟水旱疾疫有求輒應(同前/)¶
敖毓元幼不善記誦父剛數加箠楚毓苦之嘗走匿于¶
頻江祠張平子座下是夕夢神與之易其心腹詰旦歸¶
<pb:KR2k0045_WYG_161-14b>¶
凡前所讀皆能成誦父詢之具言其故遂得博究羣書¶
工吟詠(同前/)¶
盧閎侃自蜀歸舟至李渡李渡人熊士昇請為作英祐¶
侯廟碑文夜宿舟中夢侯来謝攜手指山間古琴曰此¶
琴非高人莫與子寳之次早攜一板登岸行三里許一¶
老嫗看乳鴨數十而薄橋横污泥中為鴨上下者即琴¶
也以板易之歸視中有盧氏家寳四字乃増以金徽玉¶
軫朱絃繡囊按琴譜有盧琴為希世之珍今子孫猶世¶
<pb:KR2k0045_WYG_161-15a>¶
奉為家寳焉(河上楮談/)¶
余鄉太洋洲去縣四十里有蕭公廟公名天任祖伯軒¶
宋咸熙間死為神立廟元時以其子祥叔合祀本朝嘗¶
遣官諭祭公永樂中屢著靈異詔加封水府靈通廣濟¶
顯應英佑侯相傳公客遊四川時從舟人求寄一貓重¶
千餘斤舟人難之公曰第許我我自能致之因去不知¶
所在舟至洋洲舵淺不進前夕其家夢公云吾寄一貓¶
在客舟明日可徃取比出至江問客舟貓所在舟人怪¶
<pb:KR2k0045_WYG_161-15b>¶
訝家人云昨日吾翁夢報我因共曰昔發舟時有一老¶
人求寄貓後不果来豈即此也因共從舵尾索之貓繫¶
其上又客舟載芝麻江上舟忽漏然隙不可尋因共祝¶
神漏輒止比&KR0712;舟出所載舟漏如故索之有一魚從漏¶
中出腐矣年八十一坐化洞庭之上成祖北征見有神¶
從空中助旗幟書蕭字因加封順天王今其貓在廟門¶
之右大可盈屋又有靛桶一在門之左家人謂公死時¶
囑無葬我第以靛桶覆之今其尸故在凡從江行者叩¶
<pb:KR2k0045_WYG_161-16a>¶
之無不響應于蜀尤著云(同前/)¶
淦有鄧姓者居山中族大而富相傳其先世喜延接青¶
烏之術卜地得道旁池池為大姓所有度不能得乃收¶
布數百匹故覆之池中詣大姓借宅曝之因貯其家而¶
去久之徃取已為貨之殆盡矣大姓乃以池歸之鄧實¶
土其中而出其水葬之日掘池數尺得一石匣啓之中¶
有二鴨一飛去一為家人壓其足仍置匣中以葬家遂¶
繁盛其最富者足少跛今呼其地為石匣池云(新淦縣/)¶
<pb:KR2k0045_WYG_161-16b>¶
(志/)¶
百丈峰為王葛二仙修煉之所子夜嘗有燈自天而下¶
懸映半空每由一至十逐隊游移令人瞬掣有謂仙鶴¶
雷壇為神炬鬼火者有謂危峰叠嶂為寳光噴薄者殊¶
不可解(同前/)¶
正統戊辰秋丁祭是夜三更學中明倫堂暨東西齋從¶
空飛石而下皆水中久浸尚帶苔衣重可四五斤惟宣¶
聖殿飛石不到(建昌府志/)¶
<pb:KR2k0045_WYG_161-17a>¶
天順間信守金銑亷榦有異政嘗視空作迎仙語㑹旱¶
為製金盤一具步至三清八漈龍潭故事祈者持物徃¶
禱于潭中獲鰍蟹蟲魚之屬即歸致雨以為常公謹謝¶
曰吾不爾捧盤黙祝此来必求現真龍身然後返少頃¶
波湧丈餘浸公身之半公不懼倐忽有物爪其金盤去¶
公謝起行果大雨(廣信府志/)¶
永豐孝亷劉崇慶雅好禪理每晨起持大準提呪寒暑¶
不輟垂二十餘年晚授魯山學博一日卧病見室中放¶
<pb:KR2k0045_WYG_161-17b>¶
白毫光現大凖提相者數日將逝惺然見菩薩出一白¶
物如滿月恍示以接引之意劉遽起趺坐誦大悲咒訖¶
而逝(同前/)¶
信州鉛山有苦泉流以為澗挹其水熬之則成膽礬烹¶
膽礬則成銅熬膽礬鐵釜久亦化為銅物之變化固不¶
可測按素問有天五行地五行土之氣在天為濕土能¶
生金石濕亦能生金石此其驗也(夢溪筆談/)¶
正統丁卯春貴溪儒林坊土地祠中三夜有聲皆云劉¶
<pb:KR2k0045_WYG_161-18a>¶
洙中解元及秋果驗人謂土神發語也(廣信府志/)¶
舉人吳野自幼寳愛一硯鐫姓名於上天順甲辰㑹試¶
場屋災野持硯斃于鐘下火後以硯故知為野也詔葬¶
諸燼&KR0487;刻石冢上曰天下英才吴野等之墓先是陜西¶
有雷澤者夜遇女子于途攜至館相與甚密同舍生覺¶
而詰之澤以情告抵暮女謝去澤挽之答曰吾乃仙女¶
與汝有夙縁故来相就今期已滿且事洩不可留也澤¶
曰子既仙寧知我所就乎乃引至一所見一紅榜無澤¶
<pb:KR2k0045_WYG_161-18b>¶
名賀焉問之曰久自知第一名乃吳野也又指一榜示¶
澤曰君與貴溪鄭節聨名女遂去後禮闈災節從牆而¶
走三躍不能踰遇澤曰爾何人也對曰貴溪鄭節曰是¶
我同年援與俱上後果聨名與節道其詳則火榜狀元¶
之説信前定矣(同前/)¶
天順中寧都大旱縣令白良輔齋宿禱于城隍夢神語¶
曰必得靈山寺㕑下僧乃雨白如言詣寺覔之僧不能¶
辭遂研墨水數盂投水中須臾即雲起大雨如注水盡¶
<pb:KR2k0045_WYG_161-19a>¶
墨色蓋黒龍精所化也僧亦異人哉(贑州府志/)¶
信州周氏婦賢而有才其翁周才美令理家務付與衡¶
量各二出入異等婦不悦請辭問其故曰翁所為大傷¶
天理妾不敢順翁以逆天翁曰汝言是今但用其一婦¶
曰未也所用幾年矣翁曰約二十年婦曰今當以前用¶
入者今用出前用出者今用入以酬前日過取之數翁¶
欣然許之後婦生三子皆少年登科(寳訓箋註/)¶
李梅軒先生嘗言有一婦甚孝於姑成化間大歉婦以¶
<pb:KR2k0045_WYG_161-19b>¶
銀耳環與夫糴稻供給其姑時稻主設齋酒而後與之¶
稻其夫腹果甘于飲中途酒酣假寐道旁為人竊去夫¶
回婦問之答以有待明日復問之不得已道其實婦弗¶
堪投池水死姑臨池哭曰吾婦孝今死矣吾無望矣亦¶
投而死夫自外歸聞母與妻俱溺又投而死一夕天大¶
雷雨既殛死竊稻者又掣至池上兩手拱其擔跪向三¶
屍若生身請罪然惜乎日久不記姓名志其事以為世¶
警(建昌縣志/)¶
<pb:KR2k0045_WYG_161-20a>¶
成化甲辰先是關中大飢冬予應入粟徃賑例明年三¶
月還至謝埠舟人大疫亦及予四月至青泥灣勢轉熾¶
予以錐刺手無血自度必死遂與弟經訣訣已正冠暝¶
目果奄奄若入深泥中臭腐不可當自卯及已矣忽聞¶
呼天妃至目遂開覺舟之篛篷壓若簥足之垂而陷者¶
宛一婦人聲呼曰一有學之士病在孤舟灘上無一神¶
道救之者我来送它一陣好風言畢簥足舉篷遂起頓¶
覺舉身冷顫須臾顫掉不已雖舟亦為之動經乃以數¶
<pb:KR2k0045_WYG_161-20b>¶
簔壓之蓋自已至未出臭汗如雨衣席皆濡漸覺少甦¶
由是得全殘喘其秋北上過祠下進謝今越十八年又¶
過湖上仍進拜焉因紀其事丐同年都昌尹前監察御¶
史王君廷瑞為刻之懸置于梁間以志神之靈貺(羅圭/)¶
(峯集/)¶
吴孝子名駒字彦驤南豐石油里人讀書通大義頗工¶
詩父潮宗授政和令改海陽令宣徳丁未傭里人孫某¶
給力其家一日里胥彭文&KR0464;曰孫某吾籍甲也誘而縛¶
<pb:KR2k0045_WYG_161-21a>¶
之潮宗覺率諸子毆文&KR0464;致死法坐潮宗孝子自詣曰¶
死文&KR0464;者彦驤也令難之孝子曰以子代父何不可乎¶
况殺人者實彦驤也令憫而代之孝子日侍父獄中猶¶
荷校以立父出獄後二載㑹有詔讞疑獄行在所孝子¶
行至淮安病卒年六十一矣(羅一峯集/)¶
黄景隆由吉安通判同知遷知府性殘酷巡按劾云淹¶
禁凌虐故勘致死人犯自成化十一年至十三年計三¶
百八十七人上詫曰豈屠伯後身耶命刑部及錦衣衛¶
<pb:KR2k0045_WYG_161-21b>¶
㑹同撫按三司鞫治閲籍致死者實四百十七人其無¶
罪而故勘禁死者百有六人有一家五人者有父子兄¶
弟三四人者景隆坐凌遲罪械至京下法司議之尋死¶
于獄(豫章書/)¶
太公釣渭代傳覆水之辭翁子負薪室有後車之載窮¶
達遲速難可預定至結髮之歡中遭厭棄如二公者尚¶
爾况其下乎鄉先達中丞敖公宗慶新喻水北里人少¶
寓思南家貧績學婦屢求去公從之未幾入郡庠舉鄉¶
<pb:KR2k0045_WYG_161-22a>¶
試婦再適郡胥窘如故公入庠時過婦門婦竊悔之及¶
領鄉薦還郡鼓吹迓公婦見之悔恨逾甚是夕自經死¶
公後取今南京兆羅君繡藻女兄閨闈甚睦夫不忍一¶
夕之約而絶百年之歡婦之死晚矣乃敖公貧不廢學¶
勇不溺私卒之身與名樹立烜赫與二公相望而三偉¶
哉(河上楮談/)¶
馬榮高高安人正統間得茅山妖術能魘魅殺人鄉人¶
憚之知縣陳璣捕而杖之無所傷視之庭栁方尺許無¶
<pb:KR2k0045_WYG_161-22b>¶
皮矣再杖之陳妻號于内衙蓋寄棒法也陳怒甚殺狗¶
厭之囊石灰塞其口鼻氣始絶後人祀于獄中號曰馬¶
公郎主(瑞州府志/)¶
成化間贑人郭日和催秋租適瑞金縣村有虎赤色突¶
然而至僮侣驚竄日和怖戰跼地虎旋繞久之顧無咆¶
哮意日和强起舒步虎復隨之乃語之曰爾欲隨行乎¶
人禽類異若驚擾閭井懼不汝全也虎弭耳若聽受者¶
遂隨之至所居謝坊為鄉里道其故觀者如堵自是去¶
<pb:KR2k0045_WYG_161-23a>¶
来無猜犬豕相狎或夜卧榻下日和壽八十四卒卜兆¶
萬安縣虎復送其窀穸未幾亦斃子孫因葬之墓傍號¶
虎墳(張尚瑗石里雜著/)¶
趙璽字允用南豐人樸野有詩學動必倣古為庠生嘗¶
讓貢于後進羅一峯作詩以美之云老儒興揖讓俗事¶
正紛紜東魯垂名教南豐得此君許身齊稷契清夢見¶
華勲翹首旴江上軍峯秀不羣(羅一峯集/)¶
陸化淳以薦起授贑州守意不欲行監司促裝甚迫勉¶
<pb:KR2k0045_WYG_161-23b>¶
就道以田廬分授二子區畫既具語其弟孝亷化熙熙¶
曰兒方弱齡當勉之讀書胡委之以此淳曰吾恐孺子¶
不察吾意謂仕宦可以肥家授此以杜其妄念耳復以¶
一緘授恭人周曰須有急乃召叔氏共啓視既抵任病¶
革為書召化熙熙至化淳已歿乃與二孤扶櫬歸橐如¶
洗䖍人巷哭傾城既抵舍請所遺周恭人緘與䖍邸遺¶
筆寓弟之書無毫末異者蓋露冕經嵗不名一錢云(瞿/)¶
(汝稷譔傳/)¶
<pb:KR2k0045_WYG_161-24a>¶
袁慶祥為諸生時讀書虚坊由龍門書院渡江月夜舟¶
人聞水中鬼云明日壩上姓劉人過渡我難當脱内一¶
鬼云劉同袁僉事来渡恐不能害將晡劉姓果至袁隨¶
後共渡風濤大作移時舟方抵岸舟人率劉姓謝袁且¶
告之故後慶祥歴事承運庫上疏言利弊逮杖八十及¶
半幾死昏在地半晌聞空中鼓樂聲一紫衣金帽人以¶
笏指曰爾勿憂爾祖袁方智隂隲到矣移時而醒𢎞治¶
間任廣東按察使僉事遂疏乞休部臺留之慶祥曰爵¶
<pb:KR2k0045_WYG_161-24b>¶
位前定不可强也遂致仕(雩都志/)¶
張文質字中孚初寒素時于郭東旅肆偶獲一囊頗重¶
意人遺金守之抵暮竟無人至乃命僕攜歸啓視果白¶
金五百兩翼日仍至故處候之忽有老叟逐一少年散¶
髮血額倉皇入肆公詰之蓋遺金者之父疑子妄費欲¶
箠死驗金數相符遂悉還之其父子欲中分公曰吾利¶
茍得則不于此候爾矣公之子昇後登成化己丑狀元¶
(建昌府志/)¶
<pb:KR2k0045_WYG_161-25a>¶
吴琚字時用號止庵𢎞治間人居南城少受學洪公士¶
徳志向即知慕古終日簡黙有言人之短者公不答徐¶
曰吾輩莫亦有此人多愧服有詩名時有司鄉達咸造¶
其廬性安恬淡嘗有詩曰若教風遞書聲去恐惹人將¶
物色来(嘉靖郡志/)¶
南安府大庾縣玉池坊最高𢎞治庚申大水坊亦為所¶
浸䜟云水浸玉池蓮南安出狀元明年郡人劉節領鄉¶
薦第一(林志/)¶
<pb:KR2k0045_WYG_161-25b>¶
高明號五宜由南京乞恩終養舟行至安仁將入信河¶
先時三月不雨灘乾幾竭將以翌日易小舟是晚無雨¶
夜夢吟詩云寸草心誠處乾灘水漲時覺則舟人忽報¶
水漲舟可行矣更遇順風人以為異有詩云旱魃為殃¶
近半年信河灘涸不通船夜来無雨漲三尺不是天然¶
是偶然(貴溪縣志/)¶
高明再起征閩自清流歸晚行二十里夢樹杪旌旗三¶
五對路傍朱衣三十餘人一朱衣詣前告曰林大人送¶
<pb:KR2k0045_WYG_161-26a>¶
至此告别覺来未嘗留意夜至皇華驛又夢如前始覺¶
而思之蓋清流有廟神曰樊侯者林大人樊字也作詩¶
以紀其事(同前/)¶
高明年六十三預畫八卦於堂壁明年忽一日嘆曰予¶
大限足矣贊其堂云懐思堂上懸八卦列西東八八六¶
十四與我壽數同平生窮此理數寓理之中密密自存¶
省今日始收功蓋棺事已定樂哉五宜翁作引柩輓歌¶
云執紼行人謾謾歌細聽無柰動情何儻来富貴眼前¶
<pb:KR2k0045_WYG_161-26b>¶
事浪得聲名耳畔過今古已更新世界乾坤還是舊山¶
河英雄後輩催前輩如水滔滔再返麽明日沐浴焚香¶
作頌曰歸去来兮歸去来一聲長嘯入瓊臺誠明本是¶
吾儒事寄語親朋莫漫猜端坐而逝(同前/)¶
貴溪鳴山之夢靈顯於天下即如正徳間郡守某来山¶
夢對曰棘院九秋三試榜薌溪一邑十人登及秋闈報¶
捷止八人已而福建四川報至各一人人數悉與夢協¶
主事裴近夢神語曰江西一省不中汝即中自謂無中¶
<pb:KR2k0045_WYG_161-27a>¶
理矣遂以貲入監已夘宸濠之變江西罷鄉試而近舉¶
于應天(廣信府志/)¶
正徳初黄綰政治清簡見胥吏多暇日時課以小學書¶
晨夕講誦綰臨行或贈以詩曰民當教後渾無訟吏到¶
閒時也讀書(同前/)¶
松江張黼嘗夢登第在狀元前覺而歎曰豈有科名先¶
狀元者吾殆在孫山之外矣及是年㑹試黼名在十五¶
費宏名在十六又湖廣劉良中景泰丙子鄉試已十赴¶
<pb:KR2k0045_WYG_161-27b>¶
禮闈而志益壯夢神告曰汝費宏榜進士也凡赴試必¶
求其人久不得至是相見甚歡廷試宏果首選良中三¶
甲第八計二人得夢時宏尚未生也(同前/)¶
費太僕于嘉靖辛酉五月十三日夢詩二句萬里河山¶
下三字失記對八窗霄漢夜玲瓏是秋領批進場時例¶
在按院前識認同試者八月十一夜㸃名忽聞段按院¶
誦自作中秋詩云萬里河山下三字仍聽不見對句八¶
窗霄漢夜玲瓏公果得雋後以問段公公大駭因誦其¶
<pb:KR2k0045_WYG_161-28a>¶
詩曰萬里河山秋寂莫八忩霄漢夜玲瓏卽夢中所得¶
句也(同前/)¶
正徳辛巳有鬼號于白芒洲曰屈屈屈狀元江汝璧後¶
江中二甲第一(廣信府志/)¶
石鐘山在湖口縣當彭蠡之衝上下二山嵌空岞崿余¶
以丁夘北上南宫登焉閲蘇文忠詩序謂山下有巖洞¶
江濤流轉觸而成聲又謂上有魚池今廢不存矣自文¶
忠而外又有吴明卿陳于韶二參伯詩明卿云楚客登¶
<pb:KR2k0045_WYG_161-28b>¶
高秋思濃白雲隨杖入芙蓉九江落日迷山市萬壑松¶
濤響石鐘古閣懸空愁過鳥輕帆挟雨帶飛龍俯看天¶
塹雄南北何事中原有戍烽于韶云一片孤城雙石鐘¶
稜層傑閣隠芙蓉雲摧峭壁愁黄鵠雷起隂潭上白龍¶
揚子暮潮搖極浦匡廬殘雪見中峯乾坤今古雄天塹¶
却訝南州有戍烽一眺蒼波萬里流東南吴楚坐中收¶
峯高烏鵲凌寒度水濶黿鼉吹浪遊落日倒翻河漢影¶
斷虹長挂石梁秋天涯憔悴誰能醉芳草浮雲處處愁¶
<pb:KR2k0045_WYG_161-29a>¶
時吴以南康節推游陳以豫章參伯西歸芳草浮雲殆¶
有指也余渝州入覲于韶自閬從邱使君之請為文以¶
贈蓋余初不相聞而蜀有覲者于韶初未以文贈也余¶
感其誼賦詩謝之于韶答以詩云使者書来問水濱草¶
堂芳訊忽嶙峋豈云問俗憐憔悴耐可論交到隠淪經¶
術一時歸大雅巴渝何地不陽春舊遊竟阻登龍㑹慚¶
愧南州下榻人于韶在豫章吏治精敏每文牒旁午一¶
一按閲批摘如神諸胥吏咋舌不得出一語其歸也意¶
<pb:KR2k0045_WYG_161-29b>¶
或為忌者所中云(朱秉器集/)¶
臨江為石龍城父老言徃時江中有石蜿蜒如龍狀頭¶
角爪甲皆具有周禪師者居慧力寺頗前知有神術察¶
龍為怪一日運霹靂碎之今城中民家有石如假山置¶
屏間皆龍石也石色白文隠隠如鱗甲居人習見之亦¶
不以為異(同前/)¶
新淦前輩傅鳯弱冠時讀書一山寺偶出市肆見酒壚¶
少女心竊慕之是夜二鼔有叩門者未及起□門已自¶
<pb:KR2k0045_WYG_161-30a>¶
開見一鬟執燈前導一女子從即日中所見也因與之¶
狎異日復入肆中戲其女女大詬怒傅心疑之歸取一¶
劍挂室中至夜女復来以劍揮之躍而去一狐也執燈¶
者墮地中止牛糞耳傅親言怪語音容止與人無異但¶
舌冷如氷及門自開為可訝也(河上楮談/)¶
吴文端公官至大宗伯學士不許子孫衣綺羅見童子¶
試週斑衣用錦者裂之公次郎好馳騁不得公歡值覃¶
恩當再䕃公自題請曰臣次子不才不可以䕃願移封¶
<pb:KR2k0045_WYG_161-30b>¶
一代終公身不許次郎見面凡元旦壽日望座叩拜而¶
已其實次郎有才公學古人尚徳抑才若此公為世宗¶
器重每稱之為大宗伯重臣山在禮部堂上兼攝四印¶
勅許四俸並支代行郊天大禮最異數也歸里謙光倍¶
常樸素無驚于俗所居湫隘仍故其門人為之&KR0390;少保¶
第㕔事不旋馬當其起&KR0390;後堂基缺一角屬他人地公¶
多金求貿不與許以天井石上寄一簷柱而已今現存¶
磉不墊地可謂得公子荆茍完之度矣(高安縣志/)¶
<pb:KR2k0045_WYG_161-31a>¶
梁鉞溪上人曽業儒以出考歸路次避雨野廟中歸而¶
得疾死已葬訖猶在室中作話如生時聲妻傅氏答之¶
即應只不見其形自是以為常每早則呼人起春耕秋¶
歛晴叫曝雨叫秧人遵之則喜違之則怒至作字墨書¶
于臺指畫于壁忽然有之不知其何自来其父方塘哭¶
之以詩曰有形似可見有聲實可聽出言明且盡作字¶
草還真實録也如是三年一日謂其妻曰我去矣妻問¶
何徃曰之徳安自是絶響五十年傅壽九十一臨終之¶
<pb:KR2k0045_WYG_161-31b>¶
前數夕夢鉞立于門外堤邊以手招之曰来吾接爾傅¶
心知之矣二子曰南曰北南生維新中崇禎庚午鄉試¶
維新又生三子幼吉以文章名(同前/)¶
蛇姑嶺在鄭港與西山為鄰相傳有一農子僱于某家¶
為工性好浴主人賢之贅以女久之竊窺其浴坐水成¶
蛇女問其故工曰子見之乎吾將去矣女泣曰吾父以¶
妾身相託今去不相負乎工曰翁農家也設遇旱吾當¶
為雨以報女具告父父執之工不對而走踰山如騰雲¶
<pb:KR2k0045_WYG_161-32a>¶
涉水不見女從之奔至鄭港嶺望嶺而哭淚盡血流而¶
死其父夜夢見女冠帔言得為本山蛇神可以救旱自¶
是試之每禱果有一蛇出就人人知其為姑也以盒承¶
之蛇縁盒盤踞其中歸而至壇壇中設水一缸蛇下盤¶
就香案上偃息或下缸浴或見或不見或隠去半日一¶
夕頃刻復来或有竟去不来者道士鐃鼓樂之粢盛貺¶
之雨降足送蛇還仍以盒為輿禱曰升到山請降輦蛇¶
自行出盒而去(同前/)¶
<pb:KR2k0045_WYG_161-32b>¶
汪鋐以右副都御史提督南贑軍務在嘉靖七年二月¶
扺任先是正月有墖山石前地方甘露垂綴竹松桐梅¶
等樹鋐具奏稱為仁孝所感及賢俊登庸之徵是時張¶
孚敬柄政故以貢䛕逾年召還掌院事累陞兵吏二部¶
尚書加太子太保凡除拜必先通内閣交相賂遺京師¶
有尚書十萬之謠(䖍臺行實/)¶
吾泰和舊有䜟云龍洲過縣前泰和出狀元本朝一應¶
於陳芳洲少保循再應於曽松臞學士鶴齡三應於曽¶
<pb:KR2k0045_WYG_161-33a>¶
南洲學士彦南洲及第日人有詩賀云十回虎榜魁天¶
下三應龍洲過縣前以一郡言南洲是第十狀元以一¶
縣言南洲是第三狀元(豫章書/)¶
吾吉舊有十閣老九尚書十狀元之詩詩即不甚雅亦¶
足鳴一郡之盛九尚書之中原遺泰和吏部尚書劉公¶
崧此後泰和又増吏部尚書羅公欽順禮部尚書歐陽¶
公徳右都御史陳公鳯梧贈工部尚書安福吏部尚書¶
王公學夔工部尚書王公學益吏部尚書歐陽公必進¶
<pb:KR2k0045_WYG_161-33b>¶
永豐増兵部尚書聶公豹吉水増兵部尚書毛公伯温¶
萬安増工部尚書朱公衡永新増禮部尚書尹公臺總¶
一十一尚書云十狀元之後増羅文恭洪先總十一人¶
(同前/)¶
十閣老詩皇明内閣秉衡鈞吉郡堂堂已十人東里後¶
来名尹直南皋先進是陳循定之安簡胡光大純道彭¶
華解縉紳千載貞元嘉㑹合天教諸老佐昌辰(同前/)¶
九尚書詩開國分曹設六卿吏工户禮及兵刑周忱王¶
<pb:KR2k0045_WYG_161-34a>¶
直連王槩蕭暄蕭禎并廣衡更有二劉(宣/孜)聨八座歴遷¶
三部是維楨滿朝金紫皆時傑盡是廬陵九邑人(同前/)¶
十狀元詩天開文運盛廬陵累占鼇頭已十人胡廣時¶
中兼子棨彭時劉儼與羅倫後来彭教同曽彦前有陳¶
循并鶴齡何事三元爭些子斯文顒望在明春(同前/)¶
玉笥山去邑城三十里山有九僊其夢徵靈驗與閩九¶
里湖大約相類余讀書虹沙時黎先生汝登每約予遊¶
已又中止一日又書来約舟輿已戒是夕余夢從先生¶
<pb:KR2k0045_WYG_161-34b>¶
遊至山半有道者来迓共止一亭中設木案石硯各一¶
又出一册請予二人題因告曰前有閩人遊此指亭前¶
松咏之其時十月謂寒易盡而春且至也黎先生乃留¶
詩二予續而和之中有云江邊細雨看花入陌上春雲¶
傍馬飛因忽覺夜四鼓矣予呼友人彭體升曰玉笥山¶
之遊已矣及明先生遣人報輿夫中夜為蛇嚙足不得¶
行因以夢復之次年戊午將放榜移舟候之夜半風大¶
作質明微雨予乃從江上赴鹿鳴體升因来詫前夢之¶
<pb:KR2k0045_WYG_161-35a>¶
異且賀曰春雲傍馬殆来嵗事耶次年余下第還至戊¶
辰成進士蓋二句先後十年乃應又業師周先生易才¶
名籍籍乙夘下第後徃祈夢夢入縣城觀春主人陳氏¶
者肆中列一香筒甚大問之云此被中用者因行至縣¶
見衆人舁一大案余坐其上見先生不為下心怪之又¶
行見余表弟鄉進士吴子明據一凳以飯為道其事子¶
明曰爾無怪爾不聞縣尹所出對耶問之云青出于藍¶
㑹見鵬程萬里下句先生笑而去及歸乃以夢告余且¶
<pb:KR2k0045_WYG_161-35b>¶
賀曰昨曽生惠一香筒宛如夢中者兹已應他可知矣¶
戊午余中式子明以是秋補禀生飯謂禀也(河上楮談/)¶
百華寺有讀書臺陶桓公故蹟也下有洗墨池池今為¶
井寺僧云徃嵗邑有占魁選者池水盡黒鄉先達劉公¶
麟占禮魁是嵗水黒甲午黒先大夫應墨泉之號以此¶
戊午又黒余復忝竊桓公母為淦人第不知桓公曽寓¶
此否也池真偽尚未必然所謂黒者亦泉脈偶然不足¶
為異也(同前/)¶
<pb:KR2k0045_WYG_161-36a>¶
臨江郡庠基舊廣壽寺唐盧肇讀書處也嘉靖甲子江¶
陵程公大賓分守湖西以舊庠湫隘因拓寺為基鑿池¶
十畞餘架石橋其上繚以周垣規制宏偉煥然改觀拓¶
基時掘地得石刻云甲子重逢壬甲子八十蕭公下脈¶
真殊不可解後程改蕭姓相傳第壬甲子及八十之説¶
不知所謂分守公廨在庠之左公割讀書臺之半為書¶
院其中是嵗産瑞芝一叢頗盛公出以示予嘗作問芝¶
一篇蓋為此也(同前/)¶
<pb:KR2k0045_WYG_161-36b>¶
歐陽閲字崇勲泰和人文莊公之族兄也從王文成游¶
宸濠有異志進曰以時事論將有漢七國之變計將安¶
出文成不應而密詔之曰書生何易譚天下事可讀易¶
洗心一句沈思有悟兼長詩賦童庶子重之語人曰歐¶
陽生理學之由賜詞賦之屈宋也後為滁州學正與其¶
鄉先生胡莊肅公深相結滁人號曰歐陽家又一醉翁¶
矣子况字曰方博極羣書為文敏而贍尤工四六亦以¶
明經貢如京師例入太學同舍某病調䕶盡力沒則棺¶
<pb:KR2k0045_WYG_161-37a>¶
斂某子以謁選稱貸畀之數百金無何卒于官馳徃伏¶
哭其子謂收責也色彌蹙公收淚曰長者為行不使人¶
疑之吾鄉者遇一哀而出涕豈有恨耶急取券付之逺¶
近傳誦其義(朱之蕃湧幢小品/)¶
費民益名懋謙少保費文通公子也家世為鉛山人自¶
文憲公以龍首當揆文通繼起鉛山之費遂為西江甲¶
族民益以貴公子顧折節下帷讀古人書性又喜吟以¶
䕃入為御史臺都事鄉人楊懋功祠部郢中陳玉叔大¶
<pb:KR2k0045_WYG_161-37b>¶
理時俱以詩名燕山民益間就為社㑹已為南左樞㕘¶
軍青溪之社民益實首倡之又從樞府第搆籌筆軒客¶
星槎瀹茗焚香山人墨客延接無虚日閩有王山人者¶
善寫梅民益即從作梅金陵陳子野善墨竹民益即從¶
作墨竹晉江黄孔昭工山水民益即為山水皆得其意¶
(河上楮談/)¶
臨郡昔有䜟云金鳯洲連丞相出烏龜石轉狀元生金¶
鳯洲在郡東岸昔袁贑二水㑹于郡前後贑水大漲洲¶
<pb:KR2k0045_WYG_161-38a>¶
遂中斷故袁水繞郡而贑江之水自洲外瀉而入大江¶
矣龜石在郡南門前輩云石有聲則郡出狀元黎先生¶
立武登第時石為之轉故謝李守重建狀元坊云波光¶
峙金鳯而欲飛里巷擬石龜之再轉正指此也然南宋¶
偏安不足當天下之半黎為宋末龍首雖大魁非全盛¶
時也且元人亦目為蠻子狀元云嘉靖丙午郡大水石¶
有聲如雷丁未張殿讀先生春舉廷試第二鄉里異焉¶
然竟與䜟所云少爽豈山川之氣猶有未盡完者與(同/)¶
<pb:KR2k0045_WYG_161-38b>¶
(前/)¶
明嘉靖間荒旱雙坑童子灌田以桔橰一老僧過曰但¶
指我鵝籠峰去路田自有水耳童子信為然導至絶頂¶
地勢坎陷林木叢翳有石如蒲團僧趺坐其上告童子¶
曰七日後當来視我童子返至田所水果泛溢怪之歸¶
告其母母曰此山多虎豹不可居况七日不食得不飢¶
死乎明晨命童子與鄰里七八人徃飯之比至僧已坐¶
化惟見黒蟻自首至心口周帀盤旋鄉人咸以為神作¶
<pb:KR2k0045_WYG_161-39a>¶
寺于兹山之巔肖其像稱曰蟻衣禪師掌昆蟲之神云¶
(馮詠詞源乘/)¶
甘使君一驥與其兄鄉進士一鳯世家洪都洪都據彭¶
蠡上游素多蛟蜃嘉隆間其居正堂地中忽有聲如鐘¶
鼓然時使君兄弟尚在膠庠疑以為蜃因盡室徙他所¶
避之如是一月更無他然聲未已使君乃從其兄焚香¶
登堂告于神曰吾家世居此數百年不意地中忽有聲¶
私竊謂龍也不敢懐土敬徙之他所乃今一月不聞有¶
<pb:KR2k0045_WYG_161-39b>¶
他異今聲果龍也必當有靈某兄弟敢以為請約以一¶
月中從地出如其不然或為祥也亦約以一月聲為止¶
某儒生無使久去其土日皇皇然靡所依也居一月聲¶
果寂然無何使君兄弟相繼舉于鄉使君登辛未進士¶
第授南刑部尚書郎間為余言如此又云其家有一婢¶
為狐所媚至則一角巾美少年登牀相狎去其巾置架¶
上人不知也其家聚壯夫逐之恬不為動僕請善符禁¶
者治之亦不止也使君兄素長者乃焚香告于天持水¶
<pb:KR2k0045_WYG_161-40a>¶
一盂誦周易辭入其室旦夕以為常婢覺祟稍逺去因¶
日三四徃祟漸不能隠其形乃聚僕夫揮劍入獲一狐¶
重二十餘觔殺之後出其婢為農家婦亦無他(汶上楮/)¶
(談/)¶
嘉靖辛酉予鄉遍地皆赤民間粉牆一夕而赭鄉人洶¶
洶禳祀供齋俱變為紅天馬山崩一角中出螺數百甚¶
至有斗大者可怪也閏五月二十五日廣寇至殺副使¶
汪一中擄僉事王某父老言正徳間華林賊出亦以閏¶
<pb:KR2k0045_WYG_161-40b>¶
五月是日殺周憲副周之子死孝汪之夫人死節二公¶
可謂有子有妻矣(蠙衣生别記/)¶
羅念庵大魁時年才弱冠其外舅官棘寺卿報初下喜¶
甚趨告先生曰喜吾壻乃榦此大事先生項發赤曰丈¶
夫事業不知更有多少在此等三年遞一人耳奚足為¶
大事耶是日猶自袖書偕黄何二孝亷聨榻蕭寺論學¶
焉(得樹樓雜抄/)¶
郭義官曰和者有田在㑹昌瑞金之間翁一日之田所¶
<pb:KR2k0045_WYG_161-41a>¶
經山中見虎當道䇿馬避之從他徑行虎輒隨翁馴擾¶
不去翁留妾守田舍率一嵗中數至翁還城虎送之江¶
上入山而去比將至虎復来家人呼為小豹每見虎来¶
其妾喜曰小豹来主且至速為具飯語未畢翁已在門¶
矣至則隨翁帖帖寢處冬寒卧翁足上以覆煖之竟翁¶
去復入山如是以為常翁初以肉飼之稍稍與米飯故¶
㑹昌人言郭義官飯虎鎮守官聞欲見之虎至庭咆哮¶
庭中人盡仆翁亟將虎去後數十年虎暴死翁亦尋卒¶
<pb:KR2k0045_WYG_161-41b>¶
嘉靖癸丑翁孫惠為崑山主簿為予言此又言嵗大旱¶
禱雨不應衆强翁書表焚之有神憑童子怒曰今嵗不¶
應有雨柰何令郭義官来今則不得不雨頃之㴻雨大¶
降然翁平日為人誠樸無異術也予嘗論之以為物之¶
鷙者莫如虎而變化莫如龍古之人嘗有豢之而佛老¶
之書所稱異物多奇怪學者以為誕妄不道然予以為¶
人與人同類其相戾有不勝其異者至其理之極雖禽¶
獸無所不同子思曰喜怒哀樂之未發謂之中發而皆¶
<pb:KR2k0045_WYG_161-42a>¶
中節謂之和致中和天地位焉萬物育焉學者疑之郭¶
義官事要不可知嗚呼惟其不可知而後可以極其理¶
之所至也(歸震川集/)¶
羅念庵先生屢召不出聶雙江貽書勸駕先生答書有¶
云若憐其早嵗登科立朝再期枯槁山林不無可惜此¶
則待之太卑吾儒名教真實在我外物奚與哉想見先¶
生大行不加窮居不損氣象彼學道半生胸中不能除¶
狀元二字當屬自待過卑耳殊不知性分上萬物皆備¶
<pb:KR2k0045_WYG_161-42b>¶
天爵之榮固勝却人爵逺甚也(袁君𢎞妙貫堂餘譚/)¶
寧州某寺嘗有青衣美娃從西過東到一處輒止亦不¶
為妖然僧惡之請巫莫能治乃跡其止處掘之有泉甘¶
香清冽行處隠隠若溝皆泉路也怪遂息噫泉亦欲自¶
見於世哉(徐世溥雨稗新漚/)¶
龍珝永新人以上舍謁選京師值鄒忠介抗疏劾江陵¶
廷杖幾斃一時知交親戚無敢近者珝初未相識為之¶
躬負入獄朝夕䕶視人服其義(吉安府志/)¶
<pb:KR2k0045_WYG_161-43a>¶
郭青螺為閩方伯初入閩界經峻嶺忽遇一猿扳輿不¶
去公命縛之猿牽役衣裾前引至一山坑指某所畫某¶
所若有寃忿者役還報公命如其指畫掘地果得一屍¶
如生到任廉得殺人者置于法為人所殺乃飼猿人也¶
(同前/)¶
隆慶丁卯水部張克文與弟計偕至桃源弟病革未斂¶
恍若有神繞舟呼曰是人且不死關公以王孫友善故¶
来相報水部因舁弟屍徙至野廟十有八日而甦水部¶
<pb:KR2k0045_WYG_161-43b>¶
戊辰進士終比部郎弟名堯文癸未進士任衢州道(新/)¶
(淦縣志/)¶
靖安袁姓人能化虎為淫為盜久之父聞而伺其出覆¶
盂水而斫令牌遂不能返形後有見虎前一足乃人手¶
者曰此袁某也衆射殺之嗚呼一念之惡明化異類書¶
傳所載可為猛省而况學術以求之乎(雨稗新漚/)¶
有某求夢於神曰已有牌在外其人出看牌曰折桂之¶
步可期仰山之厄難免同来者皆曰仰山神為風雨之¶
<pb:KR2k0045_WYG_161-44a>¶
最惡者也子將来定鄉薦惟記慎風濤耳其後此生果¶
得賢書於凡出入鳴葉之風半晦之雲不敢輕舟楫也¶
一日與同人飲山寺既醉忽失是孝亷寺内山隈徧尋¶
不得報其家人相共復尋又經兩日忽有一人至墓間¶
見一碑曰仰山處士吴公之墓孝亷此夢久已流聞此¶
人因邀諸君同捜墦間無跡也一僧曰仰山向有妾柩¶
寄某處試徃則孝亷之衣一角在棺縫焉漆緘如故衆¶
莫敢開然不容不開乃白邑宰證而開之是孝亷者尚¶
<pb:KR2k0045_WYG_161-44b>¶
交其上死矣蓋與少亡者艷魂遇也獨何以入柩哉(同/)¶
(前/)¶
臨川周迪其父所延館塾皆名師也一旦迪逝去逾日¶
而甦言至地府云云父初以為妄久之頗有驗者後頻¶
如此一日謂父曰明年焦祝兩先生皆進士明年狀元¶
某人焦者漪園竑祝者武功世禄也又數月謂父曰焦¶
先生改狀元其先定者改後榜二甲矣問何故曰焦師¶
以某事某事其先定元者以某事某事皆細行也明年¶
<pb:KR2k0045_WYG_161-45a>¶
焦果及第第一祝二甲亦成進士其父徃賀焦述迪所¶
見焦曰然誠有之是隠事也然其細已甚矣故曰勿以¶
善小而不為也其所先云為元者壬辰二甲出身如迪¶
言云(同前/)¶
萬歴十有六年春二月雨豆于豫章之北郛或黒或斑¶
水之則芽苗若原菽火之則熟味若銀杏乃正月霖至¶
于夏四月恒隂沍寒大水灌湖堤敗之既穀大踴貴米¶
斗值八千錢民禀廪莫必旦夕之命乃大攘奪吏拮据¶
<pb:KR2k0045_WYG_161-45b>¶
蕩舟大浸中導上流之粟嚴内訌之法且賑且勞来旋¶
定之民乃少安(萬恭洞陽子集/)¶
湯義仍顯祖疏㕘政府而及給事胡似山汝寧其詞云¶
除㕘奏饒伸之外不過一蝦蟇給事而已伸號豫章為¶
比部郎曽疏詆太倉而胡以言官糾之㑹亢旱禱雨禁¶
屠酤胡上章請并禁捕鼃可以感召上蒼故湯有此語¶
可與宋時鵝鴨諫議作對二君俱江西人而胡與饒復¶
同郡(得樹樓雜抄/)¶
<pb:KR2k0045_WYG_161-46a>¶
明燕王入南京城中紛傳建文帝自焚死鄱陽胡大理¶
卿閏與方公孝孺高公翔三人同被召皆衰服入見觸¶
怒九族𤓰蔓抄戮最慘烈黨禁解後親族戍衛者始得¶
赦還萬歴改元有詔靖難死節諸臣皆建祠表墓厚加¶
䘏録十三年又以御史屠方叔奏奉㫖表揚忠烈檄下¶
本郡懸榜于邑之大門是日大風忽起掲榜直上數十¶
丈盤旋天際如素鸞翔舞久久不下自午迄申始墮仍¶
落邑之墀中郡人觀者以千萬計邑令陳朝京紀其事¶
<pb:KR2k0045_WYG_161-46b>¶
嗚呼自成祖迄于神宗二百餘年而久鬱忠魂始得復¶
伸其遺烈所感尚能假靈風伯以大表其英飇浩氣於¶
中衢萬目天晶日朗之間一升一墮若有人焉上且下¶
之豈不異哉(徐芳懸榻編/)¶
萬歴中䖍州孝亷司言貫者元日夢亡祖告曰㝠曹考¶
校文行當及子矣然有軋之者秋時入省宜以厚幣餽¶
臬司某胥囑其填榜時聞唱八十三名司某姓名即振¶
穎疾書勿滯呼吸則得之矣孝亷異而識之比秋入省¶
<pb:KR2k0045_WYG_161-47a>¶
漫詢臬司書役中果有某姓名者生飭篚徃拜不遇則¶
再徃最後相值問故生以夢告胥笑曰謬矣闈中舊例¶
填榜是藩司胥為政我何與而能為子生曰雖然姑識¶
之委幣而去亡何僉寫榜吏時按察使屬内大僚出者¶
性卞倨與藩司忤爭于監臨御史監臨不能決于兩司¶
中各取數人試之擇其書之佳者胥竟入選至期聞唱¶
八十三名司言貫即振筆一揮而就主司遽曰止胥曰¶
書矣問書名乎抑止姓胥曰姓名皆訖主司曰數也蓋¶
<pb:KR2k0045_WYG_161-47b>¶
時有副卷頗佳主司欲更之拆視卷姓名周似但書一¶
司字則固可改而為周今書名無及矣生既入彀徃謝¶
胥其言闈中事如是然則名次前定也正副榜前定也¶
寫榜吏亦前定也夫彼此界在呼吸之間而生以胥疾¶
書之故遂為司不為周豈非天乎(同前/)¶
謝桓慤公詔八嵗能文有經師張姓者設絳壽量寺夜¶
夢祠宇大厰喧迎都憲明發而封翁送公來學張黙識¶
之知其非常人也(謝桓慤墓志/)¶
<pb:KR2k0045_WYG_161-48a>¶
臨川曽銘西方伯誕前一夕父夢㕔事左棟有物盤挂¶
蜿蜒鱗甲爍目知其龍也旦日方伯公生因以棟名之¶
後竟貴顯而壽同時同里王翁某家素封其商于外日¶
惟踞門坐則貿易輒利多得錢或偶他徃則是日必不¶
利少得財還復門焉而財又至人因號為財星晚年一¶
日晝浴妻推户入盆中惟一肥牛拍拍弄水大駭而出¶
呼家人徃而浴已畢未幾遂病不復起人又目翁為牛¶
精以其欲終故形見云(懸榻編/)¶
<pb:KR2k0045_WYG_161-48b>¶
巡撫楊邦憲為忠賢建祠南昌毁周程三賢祠益其地¶
鬻澹臺祠曳其像碎之建祠疏至熹宗已崩莊烈帝且¶
閲且笑忠賢覺其意具疏偽辭輒報允無何忠賢誅諸¶
祠悉廢凡建祠者概入逆案云(白志/)¶
信豐縣有太子廟天啓時知縣蔡自强欲毁之命典史¶
金都徃馬蹄折乃自徃輿復折遂止今血食之盛如故¶
(信豐縣志/)¶
崇禎間陳啓新以武舉上疏請罷科目考選擢為吏科¶
<pb:KR2k0045_WYG_161-49a>¶
給事廬陵有程品者吏員也謁選至京抗疏糾啓新其¶
略曰啓新非㕘科目也是壊國體也廢孔孟也孔孟之¶
書修齊平治之要立身行政之本忠孝節義由此而出¶
罷推知考選語尤不經按臣巡方有入境有考核有復¶
命有嵗㕘有風聞又有大計黜陟法網不為不密賢者¶
自應選舉以風世不肖者自應擯斥以示懲云云(吉安/)¶
(府志/)¶
崇禎丙子十二月婦翁鍾陵大司馬熊第霜後瓦凍數¶
<pb:KR2k0045_WYG_161-49b>¶
十重屋瓦氷文盡成龍鳯牡丹芍藥之狀鱗翅枝瓣俱¶
具夫人使童子持數片示亡室自京山至東湖行二百¶
里餘尚未融也以紙印之亦皆成文余徃就觀司馬公¶
問古曽有此否余對曽見春明退朝録載宋滕子京守¶
青州日一夕霜凌瓦上氷紋悉成花鳥此正與同公問¶
此書何處有余曰百川學海中有乃取百川學海及春¶
明録視之果然公喜曰吾徃病郎雜學以今觀之無書¶
不當讀也浮以大觥明年鶴臺太常登第或謂此亦其¶
<pb:KR2k0045_WYG_161-50a>¶
瑞云(雨稗新漚/)¶
崇禎壬申䖍中九連峒寇掠吉安焚崇仁將由新城返¶
峒一縣盡走民有度赤溪者久之不反方共疑揣有持¶
竹半面以旋者殆可為舟曰彼處可田可漁大木之多¶
無比可為室屋宜相將徃居也問其所持乃竹杪耳涂¶
子期曰如此而謂桃花源為寄託之辭者無乃不廣乎¶
(同前/)¶
金聲桓提師至江州傳檄南昌撫臣以下皆走顧持疑¶
<pb:KR2k0045_WYG_161-50b>¶
未敢入糧道黠胥郜徳甫倡衆齎冊迎附金徳之使領¶
職用事凡諸螫虐皆徳甫為謀主崇仁有詹賡一者嘗¶
為盜依章通政光岳門下以免後悍戾不馴通政子欲¶
寘之法遂銜怨無何江變賡一嘯聚千衆破通政家而¶
手刃其主以重鏹購金帥得授練兵守備有趙某者邑¶
孝亷王秉乾莊丁也習攻木以技食徽之婺源一日擲¶
斧而還若有神使者號其鄉人曰我趙帥也詹郜二賊¶
不道帝命殛之有應者則令各認一技閉户書符咒之¶
<pb:KR2k0045_WYG_161-51a>¶
即自能起舞擊刺進退皆有法衆至數百名曰神兵時¶
徳甫等正㑹師撫州聞報怒甚出甲千數襲之趙已前¶
知其事驅衆伐木樹柵自固徳甫兵至趙鼔譟出舉槊¶
刺徳甫中腹墮馬刃出于背賡一繼進連刺之洞胸立¶
死㑹有知其神者屠狗血灑之術遂敗數百人俱死趙¶
亦見殺乙酉十月事也(徐芳神兵記/)¶
賴之冕字首人㑹昌人父士聖明末官職方郎戊子之¶
變㑹昌以授偽檄被圍士聖輸三萬金請贖闔城命貲¶
<pb:KR2k0045_WYG_161-51b>¶
半入而鐵騎疾蹂靡有孑遺士聖自縊子七人死于兵¶
者三之冕隨其母得脱事定歸則赤礫滿城求士聖之¶
殯于灰燼中不可辨之冕泣血自傷即其處裒餘骼并¶
葬之徐鬻産復稱貸多金收諸&KR0487;于南郊築墖藏之號¶
萬靈墖(贑州府志/)¶
靖安之極西有洞曰委源人跡所不至也舒氏之先遭¶
亂惟存一人今子孫蕃衍至萬餘賴入此洞以免也其¶
初火粒兩斷有神日以苦菜啖之得活故其嵗時祠祖¶
<pb:KR2k0045_WYG_161-52a>¶
必以苦菜舞儺以報洞神之賜自厥祖出後洞無人踪¶
又若干年矣洞口石壁夹峙初不容人必側身而入故¶
名摩肚崖信乎肚與石相摩也過崖有湫深碧畞餘横¶
當崖口縁山右繞避湫履苔不百步有流水九十九曲¶
一曲一石宛若人置以承跳者須奮勢而越稍怯即墮¶
水矣高峰障天喬木暗林難估甲子一望可三十里惟¶
聞鵑啼鸛欬異鳥呼吟麏麚来徃猿狖千百為羣如村¶
落稧社窅然非復人境洵自古緇黄所不能開草竊所¶
<pb:KR2k0045_WYG_161-52b>¶
無可據也有山牛山羊豪猪猩猩樹有熊跡泥有虎印¶
目之所遇殆非大荒四經曽載者頃清流冶客聞其饒¶
有古木結茅洞口欲就薪炭之便而石隘水紆漢枝唐¶
榦終無一束能出崖口者高聖功思設計墾之天閉萬¶
古五丁無施竟不能與山鬼耆猱爭尺寸云其處東至¶
靖安西至寧州南至奉新北至武寧皆百餘里土地平¶
廣别一山川自非摩肚崖者久作人間世矣(同前/)¶
五栁先生所歸處村中有老人行乞為業遇人則曰余¶
<pb:KR2k0045_WYG_161-53a>¶
百四十嵗矣無籍貫姓氏非本無之蓋彼亦不自知其¶
所從也初来為村人牧牛止須一飽牧一生無絲毫積¶
今老矣不能牧故至是耳計嘉靖抵明終已百二十餘¶
年今歴¶
大清又十三年矣則百四十非誕也他日予過故里詢¶
得老人為牧之處其主人之孫曰彼自嘉靖初為余祖¶
牧牛余父兒時見彼初来已約畧近四十無論余祖即¶
余父亦至八十餘久為泉下人余又復皤皤矣由是説¶
<pb:KR2k0045_WYG_161-53b>¶
計之則是嘉靖已前所生者尚不止于百四十矣百四¶
十云者從老人自命之辭一混沌甲子耳今猶矍鑠行¶
乞十里則終日返二十里則翌日返以至百里内趾跡¶
錯交然其後死尚未有期其人無異狀身不滿四尺貌¶
癯而黒似應為乞者獨雙耳垂垂長二寸許老猶腴潤¶
如故又云其人從未破色欲戒不知世間男女婚嫁為¶
何事至今猶童子身意者壽在斯乎或曰彼少時不自¶
知其姓名混沌未鑿如頑石然頑石故壽也(毛逵文集/)¶
<pb:KR2k0045_WYG_161-54a>¶
吾邑前㕘政漆尉山為余言邑南四十里地名九都田¶
家姓黎者畜一子母牛子齒近嵗七月間田家紥乳牛¶
于家駕其母耕隴上耕畢放牛牧洲渚方午風雨晦𠖇¶
雷電大作牛忽為霹靂所擊田家即聚隴上人舉斃牛¶
委之河歸乃憐其子而歎息曰若母已為雷擊死于某¶
隴上洲渚矣時乳牛悲鳴不已次日田家放乳牛牧地¶
所去前洲渚猶里許牛即騰躍悲鳴犇至其母被擊處¶
哀號躑躅不飲不食如人匝地而號咷逐則躍起促之¶
<pb:KR2k0045_WYG_161-54b>¶
歸則逸去人去則復遶哭其處如故一晝夜不絶聲竟¶
自擲死于隴上鄉人哀其孝為之葬于隴上名之曰孝¶
牛冢此順治丙申七月事也(同前/)¶
安逺葉燦妻郭氏死既葬一日忽来歸處分家務飲食¶
寢處如常但有聲無形閲數月息又孫心海妻陳氏死¶
後為厲能言食亦如郭三年始息去之日有痛哭聲康¶
熙初年事(安逺縣志/)¶
提督䖍院前有古柏數十株高可百尺嘗有羣鶴翔集¶
<pb:KR2k0045_WYG_161-55a>¶
其上康熙四年裁缺栢漸枯而鶴亦去矣(贑州府志/)¶
豐城有杜母魏氏居鶴村康熙三年年百有二嵗益康¶
健子二長年八十有四次六十有八冢婦今亦九十三¶
孫六十一門多夀士大夫競贈以詩歌真太平之人瑞¶
云(豐城縣志/)¶
康熙五十九年冊報旌過老人各壽百嵗夫愚夫愚婦¶
初不知行氣之術辟榖之方而獲享期頤非沐¶
聖世休養之恩詎易得此(石里雜著/)¶
<pb:KR2k0045_WYG_161-55b>¶
聶應井四川人知南康府國初避亂廬山没後柩不能¶
葬康熙丙辰郡守倫品卓卜塟于卓爾山西南立石為¶
銘後其子聶熙奉例還川時郡守周燦遷四川提學復¶
其祖業(廬山續志/)¶
金谿城中市水門廟祀青蛙使者形即蛙青色背上金¶
星七好事者以錫作盆置金椅于内閉以錫盖去來自¶
如有祈禱者啟其蓋祀之坐椅上與人無異目光炯炯¶
若識人言語者相傳開縣時作官舍取土深數丈得之¶
<pb:KR2k0045_WYG_161-56a>¶
神為人言云掌邑中五瘟使者故祀於此邑人祈求其¶
應如響每嵗五月五日城内造龍舟以人裝故事其上¶
一舟數百人舁之行諸陸地云禳瘟氣也甲寅春有大¶
蛇自神龕出盤椅上啖使者幾盡還吐出若支解然既¶
又復故數日觀者盈廟門蛇不為動三日乃去既去使¶
者坐椅上如常未幾土賊楊益茂據城池識著以是為¶
先幾之兆康熙壬申侯官毛公諱翼垣令吾邑首禁龍¶
舟邑人以使者為辭公乃為疏詣廟中與使者對坐告¶
<pb:KR2k0045_WYG_161-56b>¶
曰使者既為一邑主毋好戲龍舟費吾百姓錢吾為令¶
使者不得瘟吾百姓也言訖焚疏使者自是潛其形公¶
治邑十二年使者雖間出不歆邑祀瘟氣亦絶公去使¶
者仍来廟中戲龍舟亦如故(詞源乗/)¶
泰和山川秀麗鍾毓人文由来科甲蟬聨登狀元者接¶
踵明寧晉曹鼐以泰和典史而狀元及第至今衙署外¶
顔曰狀元舊署宋江寧吕士元任泰和知縣子溱隨任¶
讀書至今署内有狀元書室¶
<pb:KR2k0045_WYG_161-57a>¶
本朝康熙初江南貢士王有容任泰和令其孫式丹隨¶
侍肄業後登癸未㑹狀伊祖之清白自守慈愛及民流¶
風善政猶有存者式丹隨祖任讀書與吕溱隨父任讀¶
書俱在泰和縣後俱臚唱第一人曠代相符誠千古之¶
佳話也(敬業堂外紀/)¶
　¶
　¶
　¶
<pb:KR2k0045_WYG_161-57b>¶
　¶
　¶
　¶
　¶
　¶
　¶
　¶
　江西通志卷一百六十一¶
