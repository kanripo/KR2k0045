# -*- mode: mandoku-view; -*-
#+TITLE: 江西通志
#+DATE: 2015-08-24 22:41:40.706459
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷六十四
<pb:KR2k0045_WYG_064-1a>¶
欽定四庫全書¶
　江西通志卷六十四¶
　　名宦(八/)¶
　　　南康府¶
　唐¶
申稷大厯中為建昌令政平訟理流民復業鄰邑慕之¶
　來歸者衆户口日增乃分修智鄉置新城鄉(林志/)¶
韋遂元和中令建昌為政清簡處事寛和田野闢户口¶
<pb:KR2k0045_WYG_064-1b>¶
　増乃分孝弟鄉與靖安里為二鄉(同上/)¶
崔迅㑹昌中令都昌公勤撫恤始成井邑民甚頼之(同/)¶
　(上/)¶
何易于㑹昌中攝建昌令政教有方築堤防水民享其¶
　利民歌曰我有父何易于昔無儲今有餘(明一統志/)¶
陳杲字可大咸通中知都昌縣民苦水患築長堤以障¶
　之自是民頼以安名其堤曰陳堤(林志/)¶
孫永咸通中為建昌令築堤捍水造橋以渡民甚便之¶
<pb:KR2k0045_WYG_064-2a>¶
　(明一統志/)¶
邵師裕咸通中為建昌令以徳治民鄰境慕之多來歸¶
　附故老以卜鄰名鄉蓋取王翰卜鄰之意(豫章書/)¶
　南唐¶
朱弼南唐時為廬山國學助教動持禮法毎升堂講釋¶
　生徒環立執經問難應聲解説莫不造理諸生咸服¶
　四方肄業者多造焉(明一統志/)¶
李善道南唐時為廬山國學主教學徒數百人皆為時¶
<pb:KR2k0045_WYG_064-2b>¶
　望今祀於白鹿洞(南康府志/)¶
　宋¶
洪沂慶厯初知都昌縣教民以陶瓦代竹一邑便之不¶
　週嵗民安物阜政事一新邑人為立坊曰新政(林志/)¶
魯有開字元翰參知政事宗道從子也用宗道䕃知韋¶
　城縣尋知南康軍有古循吏風代還熈寧行新法王¶
　安石問江南何如曰法新行未見其患當在異日也¶
　以所對乖異出判杭州官至中大夫卒(宋史/)¶
<pb:KR2k0045_WYG_064-3a>¶
陳舜俞字令舉浙之嘉禾人熈寧三年以不奉新法且¶
　上章自疏謫監南康軍酒税五年而卒凡名勝多所¶
　題詠(林志/)¶
徐師回元豐中知南康軍性耿直設施有條公暇建亭¶
　於明月泉上曰吾欲守㢘如此水之清又建堂植八¶
　杉號曰直節曰吾欲守節如此杉之直蘇子由為記¶
　後朱元晦至求其遺跡不存獨㕔事南有堂無額庭¶
　中有老柏生意殆盡而屹立不僵因取直節名堂焉¶
<pb:KR2k0045_WYG_064-3b>¶
　(豫章書/)¶
朱熹字元晦一字仲晦徽州婺源人紹興十八年進士¶
　淳熈五年知南康軍至郡值嵗旱講求荒政多所全¶
　活閒詣郡學引進士子與之講論奏復白鹿書院創¶
　立學規人皆遵守明年大旱應詔條具民間利病除¶
　提舉江西常平茶鹽公事旋録救荒之勞除直秘閣¶
　以前所奏出粟人未推賞辭歴官寳文閣待制致仕¶
　卒年七十一諡曰文寳慶三年贈太師追封信國公¶
<pb:KR2k0045_WYG_064-4a>¶
　紹定三年改徽國公淳祐初從祀孔子廟廷有文集¶
　百卷生徒問荅八十卷别録十卷(宋史/)¶
王休字子美授南康軍僉判郡素號江東道院朱文公¶
　為守日課諸生講書休亦相與發明事無鉅細悉以¶
　委之(樓攻媿集/)¶
錢聞詩淳熈間知南康軍博覽經書崇尚儒雅撤新書¶
　院修築石堤復釋菜之禮増養士之田士民戴之(林/)¶
　(志/)¶
<pb:KR2k0045_WYG_064-4b>¶
朱端章淳熈間知南康軍寛以愛民㢘以律己撥設官¶
　田七百餘畝於洞學以贍四方之來學者(同上/)¶
張南金慶元二年為星子令㢘明純正號令詳審案牘¶
　嚴肅囹圄空虛邑内藹然有禮讓之風累官至户部¶
　侍郎(林志/)¶
王仲傑慶元初知星子縣嘗督創白鹿書院朱子稱其¶
　老成忠厚民甚愛之(安志/)¶
黄桂嘉定間知南康軍築左蠡城(府志/)¶
<pb:KR2k0045_WYG_064-5a>¶
趙師夏嘉定間知南康軍奏以星子縣請分税錢對補¶
　上供撥梅洞等田及魚池入三縣社倉善政甚多(豫/)¶
　(章書/)¶
陳宓字師復丞相俊卿之子少嘗登朱子之門嘉定七¶
　年入監進奏院上封事言宫中宴飲無節非時賜予¶
　丞相史彌逺不樂出知南康軍詣史彌逺别彌逺曰¶
　子言甚切當苐愚昧不能行殊自愧耳至官嵗大侵¶
　奏蠲其賦什之九㑹流民羣集宓就役之築江隄而¶
<pb:KR2k0045_WYG_064-5b>¶
　給其食時造白鹿洞與諸生討論改知南劍州(宋史/)¶
張虙字子宓慈谿人慶元進士遷秘書丞改著作郎以¶
　疾乞外出知南康至郡剖決滯訟衆皆悦服前守陳¶
　宓以錢七千緡置濟民庫為築城費虙至曰不必取¶
　贏於民吾捐萬緡為倡繼事倘不已何患事之難成¶
　轉運使以錢萬二千緡置平糴於郡虙復出錢萬二¶
　千緡以増益之民頼其利將増建禁旅營地屬民者¶
　索質劑視元直償之徙知處州歴官工部侍郎兼國¶
<pb:KR2k0045_WYG_064-6a>¶
　子祭酒(同上/)¶
陸徳輿淳祐間知南康軍亟議賑恤以郡有累年蓄積¶
　羡餘錢築倉以儲之名曰淳祐義廪民多頼焉(林志/)¶
陳淳祖知南康軍造福星臨津定波倉步四門修五老¶
　門築儒良隘増益兵糧倉重建滄波觀作水亭稲亭¶
　功蹟甚多(林志/)¶
袁從修寳祐間知南康軍表章忠義修靖康死難忠臣¶
　張忠確公叔夜墓以氷玉諸公附祀後從祀於二賢¶
<pb:KR2k0045_WYG_064-6b>¶
　祠(安志/)¶
趙與□景定間知南康軍覈實社倉復還原額修軍學¶
　二祠堂繕治城池造軍衣弓矢旗幟等器百廢俱興¶
　(豫章書/)¶
劉溥漢咸淳間知南康軍首行淳熈荒政捐俸振貧節¶
　用買田置恵民倉撥廢寺田榖助星子縣月解軍糧¶
　創白鹿洞貢士莊修流澌橋愛民重士興利補弊善¶
　政為多(明一統志/)¶
<pb:KR2k0045_WYG_064-7a>¶
　元¶
陳炎酉至元間為南康路總管修築白鹿書院興學賑¶
　饑招集流亡四萬餘口有麥秀兩岐之瑞修心㑹軒¶
　宇宙山亭民立祠祀之(明一統志/)¶
王彦弼蠡之博野人為南康路總管督諸縣定民産髙¶
　下徵役視農事急緩流亡者悉復業焉三嵗再蝗冒¶
　暑帥民吏驅瘞不能為災煆石修朱子所造江岸石¶
　閘以禦風濤商旅泊舟得安改江州路總管除前官¶
<pb:KR2k0045_WYG_064-7b>¶
　厲政暇日詣郡庠及濂溪景星兩書院勉勵士學咨¶
　詢民瘼郡庠日就摧壓出學廪之粟各二百斛畀四¶
　士分任其責一瓦一木不以煩有司自禮殿從祀講¶
　堂門廡煥然一新郡城北瀕大江城壊無敢完補公¶
　慨然興築其夏水大至郡民皆曰公實生我蜀人范¶
　大性數十年寄隠造其廬命子事之以師禮鋟其所¶
　著易輯畧以傳江州任滿還蠡不復仕(吳澄撰墓碑/)¶
徐君寳至元中為建昌州判時夏苦雨民艱食立劵假¶
<pb:KR2k0045_WYG_064-8a>¶
　官吏俸與榖百餘石以賑之至秋民輸榖以納復捐¶
　俸為義倉寮屬與州人慕義者悉出榖以助得五百¶
　餘石立士人掌之水旱有備民無㓙荒之虞(豫章書/)¶
蔡瑛字子華至正初令星子為政㢘明商人子李冬児¶
　為人誘去其父誣保安千户都爾蘇謀殺獄具未決¶
　瑛至訪之得冬児不死實密使人致之寃獄遂釋(林/)¶
　(志/)¶
孫天民字可逹濟南人至正間南康路總管平心治人¶
<pb:KR2k0045_WYG_064-8b>¶
　有清節多善政建譙樓修學宫凡學田見侵者悉復¶
　之(豫章書/)¶
　¶
王禕字子充義烏人太祖征江西禕獻頌喜曰江南有¶
　二儒卿與宋濂耳尋掌起居注已命同知南康府事¶
　賜金帶寵之居官有恵政太祖即位召還議禮洪武¶
　五年命禕齎詔諭雲南遇害詔贈翰林學士諡忠文¶
　(白志/)¶
<pb:KR2k0045_WYG_064-9a>¶
吕明當塗人甲辰年知南康府時兵戈初息流民四散¶
　官民廨宇鞠為茂草乃即僧寺創草舍署事招撫流¶
　移躬行田野以督耕桑不事刑威惟訓以義諭以法¶
　民皆感化無敢梗者(明一統志/)¶
朱敏字悦道義烏人洪武五年以監察御史改知星子¶
　縣興學勸農奏減税糧茶貢以遷去民常思之(林志/)¶
卞同姑蘇人洪武間知都昌縣撫牧有方政聲丕著擢¶
　河南知府(明一統志/)¶
<pb:KR2k0045_WYG_064-9b>¶
李守中湖州人洪武中知南康府㢘潔自持薪水之外¶
　一毫不取於民(同上/)¶
林士敏莆田人洪武中由郎中知南康府文學政事皆¶
　擅名於時歴任既久民猶愛戴之(林志/)¶
胡龍福建人洪武間任星子縣㢘勤公正蔬食布衣除¶
　革吏弊民深服之擢監察御史(同上/)¶
唐冕順慶人永樂初知星子縣剛介㢘明案無留牘時¶
　田廣民稀奏召鄰邑無田者八百餘家占籍佃種田¶
<pb:KR2k0045_WYG_064-10a>¶
　免荒蕪民生日庻(明一統志/)¶
楊鐸永樂間知星子縣撫字有方他郡民來歸者四百¶
　餘家(同上/)¶
劉麒閩縣人宣徳初由御史出知南康府作新士類勸¶
　課農桑政治聿興士民戴之(林志/)¶
翟溥福字本徳東莞人永樂進士知新淦縣遷刑部郎¶
　正統元年七月詔舉廷臣堪為郡守者擢南康知府¶
　先是嵗歉民有擅發富家粟及收取漂流官木者前¶
<pb:KR2k0045_WYG_064-10b>¶
　守悉坐以盗當死者百餘人溥福閲實杖而遣之地¶
　濵鄱陽湖舟遇風濤無所泊為築石堤百餘丈徃來¶
　者便之廬山白鹿洞書院廢溥福倡衆興復延師訓¶
　其子弟朔望躬詣講授考績赴部以年老乞歸侍郎¶
　趙新嘗撫江西大聲曰翟君此邦第一賢也胡可聴¶
　其去懇請累日乃許之辭郡之日父老争贐金帛悉¶
　不受衆挽舟涕泣因建祠湖堤祀之又配享白鹿書¶
　院之三賢祠(白志/)¶
<pb:KR2k0045_WYG_064-11a>¶
　　按明一統志作翟溥¶
陳敏政錢塘人景㤗中由通判擢知南康府秉公持正¶
　翊善鋤强復社倉修石堤建白鹿書院百廢具舉民¶
　不告勞郡人思之從祀三賢祠(林志/)¶
　　按明一統志作陳敏¶
孔鏞字韶文長洲人景㤗進士為都昌知縣户分九等¶
　以定役設倉水次便收斂民甚頼之(白志/)¶
何濬河南人成化初由舉人知南康府時值大旱移檄¶
<pb:KR2k0045_WYG_064-11b>¶
　鄰郡貸米萬斛以給饑民全活者衆興學勸農政教¶
　兼舉(林志/)¶
許顒字孟敬安陽人成化間以太僕寺丞出知南康府¶
　政令嚴明開河道以通商旅實義倉以備荒歉修葺¶
　文廟禱雨輒應士民懐之(同上/)¶
吳紳歙縣人成化間由舉人知都昌縣宅心平恕為政¶
　有方興利革弊民皆向慕歴官至都轉運使(同上/)¶
曹凱字宗元益都人成化進士由參攻左遷衛經歴尋¶
<pb:KR2k0045_WYG_064-12a>¶
　擢南康知府豈弟慈祥㢘明剛果剖決如流囹圄空¶
　虛積粟備荒招集流散編户日増政治為之一新(同/)¶
　(上/)¶
劉定昌綦江人𢎞治進士知南康府知大體謹細行興¶
　學校建書院有古循良風卒於官百姓哀之(同上/)¶
　　按明一統志作劉定安志作正徳間任¶
劉幸慶州人正徳間知南康府為政公勤操持清慎建¶
　府治不費公帑民争先趨之卒於官(同上/)¶
<pb:KR2k0045_WYG_064-12b>¶
　　按明一統志作劉章¶
林寛莆田人正徳間為南康通判當宸濠兵燹之後招¶
　四邑人民歸耕及勦九姓漁户都御史王守仁唐龍¶
　交薦其才(安志/)¶
張愈嚴眉州人正徳進士知南康府當兵燹之後節財¶
　愛士安輯流亡均平里甲賑恤貧民入覲卒於途歸¶
　櫬南康老穉為之巷哭(同上/)¶
陳嘉言薊州人嘉靖間星子典史流賊劫掠商舶嘉言¶
<pb:KR2k0045_WYG_064-13a>¶
　督義男與邑民宗允春等二十四人追至四山流賊¶
　縱擊救援不至遂被害義男及允春等俱溺死(同上/)¶
吳寳秀字汝珍浙江平陽人萬歴進士授大理評事二¶
　十六年出知南康府湖口税監李道横甚寳秀不與¶
　通㑹漕舟南還乘北風揚㠶直入湖口道欲榷其貨¶
　遣卒急追之舟覆有死者道即遣爪牙吏持牒捕漕¶
　卒寳秀拒不發道大怒飛章劾寳秀及星子知縣吳¶
　一元青山廵檢程資阻撓税務詔俱逮治寳秀妻陳¶
<pb:KR2k0045_WYG_064-13b>¶
　氏慟哭請偕行寳秀不可乃括餘貲及簮環得銀三¶
　兩許付寳秀曰夫子行以為路費夜自經死寳秀至¶
　京下詔獄星子民陳英者方廬墓儒士熊應鳯等走¶
　京師伏闕訟寃乞以身代大學士趙志臯疏救皇太¶
　后亦聞陳氏之死從容為帝言因與一元等並釋為¶
　民歸家踰年卒初南康士民建祠祀陳氏後改建合¶
　寳秀祀之天啟中贈太僕少卿(白志/)¶
李應昇字仲逹江隂人萬歴進士授南康推官出無辜¶
<pb:KR2k0045_WYG_064-14a>¶
　十九人於死寘大猾數人重辟民服其公㢘為之謡¶
　曰前林後李清和無比林謂晉江林學曾以清慎著¶
　稱者也九江南康間有柯陳二大族相傳陳友諒苗¶
　裔負固强梗嘗拒捕有司議勦應昇單騎徃諭皆叩¶
　頭請命出所匿罪人一方以定擢御史以忤璫削籍¶
　詔獄掠斃年甫三十四崇禎初贈太僕卿諡忠毅(同/)¶
　(上/)¶
　　按東林列傳應昇在南康律己清嚴公庭如水興¶
<pb:KR2k0045_WYG_064-14b>¶
　　復白鹿洞書院立館舍招集人士旬有小㑹月有¶
　　大㑹㑹期親詣洞宿與諸生質疑問難推明紫陽¶
　　之教一時從遊學者千里應之其成名於世者指¶
　　不勝屈(原跋/)¶
費兆元號臺簡烏程人進士萬歴間守南康居官清正¶
　氣宇舂容助婚瘞發倉廪摘伏如神増閘減税遷學¶
　宫建寳塔飭新鹿洞美政口碑載道累官刑部侍郎¶
　(安志/)¶
<pb:KR2k0045_WYG_064-15a>¶
袁懋貞泰州人萬歴舉人知南康府勾剔蠧隠飭兵清¶
　賦建隄築閘修白鹿洞禮迎主教興起士行陞任去¶
　(同上/)¶
邱度字志中山陽人萬歴進士授南康司理勢宦僕殺¶
　人私占民田諸問官首鼠度歸民田而抵之法監九¶
　江鈔闗諸瑣屑及乘風宵渡者俱不問而額亦不乏¶
　擢守汝寧清慎推天下第一歴官户部侍郎卒祀鄉¶
　賢(江南通志/)¶
<pb:KR2k0045_WYG_064-15b>¶
羅尚忠字心華青陽人萬歴進士補建昌令政平訟理¶
　辛酉入闈章世純朱健朱徽皆出其門最號得人歴¶
　官太常少卿(安志/)¶
楊三省號紫凝太平人以選貢入北雍試第一授江西¶
　安義令居常沉黙寡言遇事剛斷劉總戎僕殺人當¶
　道置不問省鞫得其狀立置之法值嵗侵煮粥療饑¶
　告糴散種寛積逋籍糧額政聲大著陞茂州知州番¶
　民悦服以剛直忤上官遷潞藩左傅遂引疾歸(浙江/)¶
<pb:KR2k0045_WYG_064-16a>¶
　(通志/)¶
汪宗文蘄州人舉人天啟間知南康豈弟清栗修城築¶
　隄施藥救民捐俸貸餉地方賴之(安志/)¶
何起龍成都人天啟初南康同知署建昌有幹才鄱湖¶
　有大木兩角伏水中舟過為患起龍命習水者曵其¶
　木上以為龍王像置宫亭湖廟祀焉自後舟行無恙¶
　人徳之(同上/)¶
張士亨溆浦人崇禎間知安義縣有才能時鄰邑李肅¶
<pb:KR2k0045_WYG_064-16b>¶
　七肅十為宼士亨奉檄勦撫民賴以安有平寇録(同/)¶
　(上/)¶
吳賜玊字輯五歙縣人為南康通判戈陳賊宼南康賜¶
　玉手捉鐵鞭率壯丁徃勦時賊已去城三十里據岡¶
　為陣賜玊追及發一矢中賊冠賊拔嗅之曰未傅毒¶
　乃下岡反擊賜玊躍馬獨前持鞭格殺數賊卒遇害¶
　贈按察司僉事(白志/)¶
國朝¶
<pb:KR2k0045_WYG_064-17a>¶
聶應井四川宜賔人由舉人順治二年知南康府守城¶
　禦寇地方賴之後隠於廬山子孫遂家焉(安志/)¶
温可掬直𨽻人順治四年南康通判金聲桓之亂死之¶
　(同上/)¶
俞之琛福建人建昌縣丞順治戊子武寧宼率衆圍城¶
　三日城䧟官民逃竄殆盡之琛朝服端坐須㬰賊至¶
　擁之歸營誘降之琛握拳透爪罵賊凡三晝夜遇害¶
　(福建通志/)¶
<pb:KR2k0045_WYG_064-17b>¶
李長春字卉圃遼東人順治初知南康府兵燹後加意¶
　綏懐賑饑乞糴費不言恵獄訟無寃興復鹿洞書院¶
　擢憲臬歴楚藩内陞便道入洞與諸生講學信宿而¶
　去(安志/)¶
周燦字星公臨潼人順治進士守南康地臨湖多水患¶
　設救生船以拯溺講學白鹿書院造士多所成就陞¶
　四川督學(陜西通志/)¶
　　　九江府¶
<pb:KR2k0045_WYG_064-18a>¶
　吳¶
徐盛字文嚮琅邪莒人以勇氣聞以别部司馬統兵五¶
　百人守柴桑長拒黄祖祖子射常率數千人下攻盛¶
　盛時吏士不滿二百與相拒擊傷射吏士千餘人已¶
　乃開門出戰大破之射遂絶跡不復為寇(吳書/)¶
陸抗字幼節孫策外孫也年二十拜建武校尉與諸葛¶
　恪換屯柴桑抗臨去皆繕完城圍葺其牆屋居廬桑¶
　果不妄取恪入屯儼然若新而恪柴桑故屯頗有毁¶
<pb:KR2k0045_WYG_064-18b>¶
　壊深以為慙建興元年拜奮威將軍太平二年魏將¶
　諸葛誕舉夀春降拜抗為柴桑督赴夀春破魏牙門¶
　將遷征北將軍孫皓即位加鎮軍大將軍(同上/)¶
　　按徐盛陸抗林志俱不載但後漢書郡國志立柴¶
　　桑縣於豫章郡太平寰宇記云赤烏本柴桑舊域¶
　　吳書徐盛傳守柴桑長陸抗傳云為柴桑督是宜¶
　　入九江者因采録之至若兩漢書所載九江太守¶
　　有王嘉宋均服䖍盧植邊讓諸人考漢之九江所¶
<pb:KR2k0045_WYG_064-19a>¶
　　統十四城與今之江西無涉故不敢混載又按九¶
　　江府志及林志載晉華軼應詹温嶠劉𦙍庾亮禇¶
　　裒庾翼王義之王允之謝尚桓冲桓伊何無忌劉¶
　　敬宣孟懐玉庾悦凡十有六人宋王𢎞檀道濟齊¶
　　陳顯逹梁蕭秀等俱已采入統轄名宦皆以江州¶
　　刺史都督數州軍事者所轄甚廣不得以九江一¶
　　郡當之也又晉書孟嘉傳只有辟廬陵從事之文¶
　　應入吉安乃安志府志又以為州别駕闌入今依¶
<pb:KR2k0045_WYG_064-19b>¶
　　本傳止載吉安(原跋/)¶
　南齊¶
庾𢎞逺字士操清實有士譽為江州長史時刺史陳顯¶
　逹舉兵敗斬於朱雀航將刑索帽著之曰子路結纓¶
　吾不可以不冠而死謂㸔者曰吾非賊乃是義兵為¶
　諸君請命耳陳公太輕事若用吾言天下將免塗炭¶
　𢎞逺子曜年十四抱持父乞代命遂併殺之(南齊書/)¶
　唐¶
<pb:KR2k0045_WYG_064-20a>¶
鄭善果鄭州滎澤人貞觀初為江州刺史善果母崔賢¶
　明曉政治嘗坐閣内聴善果處決或當理則悦有不¶
　可則引至牀下責媿之故善果所至有績號清吏云¶
　(唐書/)¶
李芃字茂初趙州人李勉觀察江西表芄署判官永泰¶
　初劇賊方清陳莊西絶江路劫商旅為亂支黨盤結¶
　芄請以秋浦置州勉是其計奏以宣之秋浦青陽饒¶
　之至徳置池州即詔芄攝行州事後魏少游代勉表¶
<pb:KR2k0045_WYG_064-20b>¶
　署都團練副使攝江州刺史(同上/)¶
韋應物京兆長安人建中三年出為滁州刺史久之調¶
　江州追赴闕改左司郎中復出為蘇州刺史應物性¶
　髙潔所在焚香掃地而坐惟顧况劉長卿丘丹秦系¶
　皎然之儔得厠賔客與之酬唱其詩閒澹簡逺人比¶
　之陶潛稱陶韋云(全唐詩小傳/)¶
韋辭字踐之以兩經擢第累官侍御史以事累出為朗¶
　州刺史再貶江州司馬長慶初韋處厚路随以辭望¶
<pb:KR2k0045_WYG_064-21a>¶
　居顯要有文學理行亟稱薦之歴潭州刺史湖南觀¶
　察使(九江府志/)¶
白居易字樂天其先太原人徙下邽敏悟工文章未冠¶
　謁顧况况曰吾謂斯文遂絶今復得子矣貞元中擢¶
　進士補校書郎元和元年召入翰林為學士遷左拾¶
　遺四年旱居易建言乞盡免江淮賦以救流瘠且多¶
　出宫人憲宗頗采納累官拜左賛善大夫是時盜殺¶
　武元衡居易首上疏請急捕賊刷朝廷恥宰相嫌其¶
<pb:KR2k0045_WYG_064-21b>¶
　出位不悦貶江州司馬既失志能順適所遇託浮屠¶
　生死説若忘形骸者久之徙忠州刺史歴官太子少¶
　傅㑹昌初以刑部尚書致仕卒贈尚書右僕射江州¶
　人為立祠(唐書/)¶
王鍔字昆吾太原人嗣曹王臯為團練使俾鍔誘降武¶
　岡叛將王國良以功擢邵州刺史臯之節度江西也¶
　李希烈南侵臯與鍔兵三千使屯潯陽而臯全軍臨¶
　九江襲蘄州遂以衆濟表鍔江州刺史鍔小心善刺¶
<pb:KR2k0045_WYG_064-22a>¶
　軍中情事無小大臯悉知之因推以腹心累官同中¶
　書門下平章事卒贈太尉(同上/)¶
錢徽字蔚章吳郡人起子貞元初進士長慶元年為禮¶
　部侍郎忤宰相叚文昌貶江州刺史初州有盜劫貢¶
　船捕吏求盜不得乃取江濵惡少年二百人繫訊徽¶
　按其枉悉縱去數日得真盗州有牛田錢百萬刺史¶
　以給宴飲贈餉者徽曰此農耕之備可他用哉命代¶
　貧民租入歴官吏部尚書致仕卒贈尚書右僕射(同/)¶
<pb:KR2k0045_WYG_064-22b>¶
　(上/)¶
李渤字濬之魏横野將軍申國公李發後元和九年以¶
　著作郎出為䖍州刺史奏還信州移税錢二百萬免¶
　賦米二萬石廢冗役千六百人觀察使上狀不閲嵗¶
　遷江州刺史度支使張平叔斂天下逋租渤上言度¶
　支所收貞元二年流户賦錢四百四十萬臣州治田¶
　二千頃今旱死者千九百頃若徇度支所斂臣上不¶
　能奉詔下不忍民窮無所逃死請放歸田里有詔蠲¶
<pb:KR2k0045_WYG_064-23a>¶
　責渤又治湖水築堤七百步使人不病涉入為職方¶
　郎中進諌議大夫太和中召拜太子賔客卒贈禮部¶
　尚書(同上/)¶
劉秉仁乾符間為江州刺史賊李彦章者掠江西秉仁¶
　乘驛之官單舸入其水寨賊出迎請降秉仁執其渠¶
　魁斬之散遣其衆百姓安堵(豫章書/)¶
塗曉僖宗時以中散大夫為江州刺史以㢘能稱當時¶
　士林重其才品號為金聲玉色(同上/)¶
<pb:KR2k0045_WYG_064-23b>¶
　南唐¶
廖凝字熈績衡山人少隠居南嶽江南賊起凝曰與其¶
　抱道以死孰與就義以存吾宗遂出為彭澤令慕陶¶
　處士為人已而笑曰淵明不以五斗折腰吾寧久為¶
　人役即解印歸衡山(十國春秋/)¶
周宗字君太廣陵人常給使烈祖左右及烈祖鎮金陵¶
　宗為都押衙既贊禪代累遷樞宻使初俞文正為烈¶
　祖幕賔而宗及馬仁裕皆從給使至是宗出鎮江州¶
<pb:KR2k0045_WYG_064-24a>¶
　文正猶為九江廵官輒問宗曰馬押衙何在宗笑曰¶
　馬相公出鎮浙西久矣文正嘗與公宴俛首詐曰下¶
　官飲量棊局令公素知之座皆愕然而宗不之罪其¶
　寛厚類如此(馬令南唐書/)¶
皇甫暉魏州人歴歙州刺史神衛軍都虞侯江州節度¶
　使周師攻淮南為北面行營應援使㑹劉彦貞姚鳳¶
　兵以行彦貞舉動躁撓人測其必敗暉獨持重部分¶
　甚整士亦樂為用周人頗憚之及彦貞敗死暉鳯退¶
<pb:KR2k0045_WYG_064-24b>¶
　保清流闗世宗分兵襲清流暉敗斷橋自守周兵涉¶
　水踰城入執送夀州行在世宗賜之馬及衣帶數日¶
　創甚暉不肻治而卒(陸游南唐書/)¶
胡則後主末為江州指揮使金陵䧟曹彬以後主手書¶
　喻郡縣悉以城降書至江州刺史謝彦賔集將佐視¶
　之謀納款則憤形於色亟出謂其下曰吾屬世受李¶
　氏恩安可負之且此書真偽不可知刺史不忠欲汚¶
　吾州爾輩能從我死忠義乎衆皆曰善乃帥同列宋¶
<pb:KR2k0045_WYG_064-25a>¶
　得明等大譁入攻彦賔執而殺之衆推則為刺史號¶
　令肅然堅壁死守太祖命曹翰攻之堅不可破翰軍¶
　死傷者衆㑹則疾革不能起城始䧟翰執則將磔之¶
　而則已死腰斬其屍(同上/)¶
吳舉字大冲永興人後主時為彭澤簿曹彬兵破池陽¶
　遣使降郡縣使至彭澤令長欲以城降舉以大義責¶
　之且曰吾能為李氏死乃殺使者固守不下及煜既¶
　降舉為遊兵所執送大將軍義而釋之(林志/)¶
<pb:KR2k0045_WYG_064-25b>¶
　宋¶
鍾離瑾字公瑜合肥人開寳間徳化令守義愛民有女¶
　將嫁許氏得一媵女於臨川一日瑾視事歸見女流¶
　涕有戚容詰之曰吾父曾令是邑不幸與母俱亡今¶
　十年矣適見明府視事追感吾父不覺淚下瑾大驚¶
　遂易其衣服養為己女時許氏納采有日瑾以書告¶
　緩其期曰吾買媵而得前令之女將輟吾女奩資先¶
　嫁之許氏亦惻然報書曰君侯能抑己女而拔人之¶
<pb:KR2k0045_WYG_064-26a>¶
　孤女盛徳事也吾有季子願以為婦卒與俱歸久之¶
　瑾夢緑衣丈夫造謝曰不圖賤息辱賜於君今得請¶
　於帝奉公十任官禄後果歴十郡太守終江淮發運¶
　使(林志/)¶
周逑太平興國二年為江州刺史施政安民崇尚儒道¶
　時白鹿洞學徒數百逑上疏乞賜九經令肄習之詔¶
　俾國子監給印本驛送至洞(府志/)¶
羅彦輔字經世當塗人嘉祐進士調南城尉以捕盜功¶
<pb:KR2k0045_WYG_064-26b>¶
　移江州令南城人有感其徳者篋金追送於路彦輔¶
　固謝不受用薦改著作佐郎知湖口縣僚吏有誣彦¶
　輔者時劉述為郡守曰羅湖口㢘吏也按得其情反¶
　坐之遷少府監簿復與長官論不合謫江州酒税或¶
　令求直荅曰九江去家近奉親便復何求哉後判和¶
　州暨池州尤多政績(同上/)¶
趙士嶐字景瞻太宗之後為郡縣吏累遷至淮南西路¶
　兵馬鈐轄駐夀春劇賊丁一箭衆號十萬來攻城擊¶
<pb:KR2k0045_WYG_064-27a>¶
　走之以功授江東路鈐轄李成叛遣其黨馬進圍九¶
　江九江守臣姚舜明與士嶐及副鈐轄劉紹先禦之¶
　時守城罷卒僅數千捍賊百餘日城中食盡舜明紹¶
　先議縱火因棄城去士嶐獨毅然糾合部曲餘民守¶
　城城破衆號呼曰無殺我趙鈐轄賊入城大掠成素¶
　服士嶐之義欲以為偽安撫使士嶐怒罵曰賊欲屈¶
　我耶隂裂帛以書使示諸子曰賊不殺我義不茍活¶
　汝輩得出為我雪恥遂仰藥而卒賊怒并害其宗數¶
<pb:KR2k0045_WYG_064-27b>¶
　十口事聞上嘉悼贈武功大夫官其孫二人(宋史/)¶
趙士遒以武翼大夫守官江州紹興五年馬進寇江州¶
　士遒遇害贈武徳大夫官其家二人(同上/)¶
葉義問字審言夀昌人舉進士通判江州時豫章守張¶
　宗元忤秦檜檜下漕臣張常先勘焉宗元道九江常¶
　先檄義問拘其舟義問投檄曰吾寧得罪不為不祥¶
　(明一統志/)¶
韓彦直字子温世忠子六嵗從世忠入見髙宗命作大¶
<pb:KR2k0045_WYG_064-28a>¶
　字即拜命跪書皇帝萬嵗四字帝喜撫其背曰他日¶
　令器也登進士第秦檜素銜世忠不附和議出彦直¶
　浙東安撫司主管檜死進直龍圖閣江西轉運兼權¶
　知江州時朝廷還岳飛家貲産多在九江嵗久業數¶
　易主吏縁為奸彦直捜剔隠匿盡還岳氏復為司農¶
　少卿總領湖北京西軍馬歴官至顯謨閣學士(宋史/)¶
劉頴字公實江西運使判江州時徳化縣民逃徙大半¶
　田盡荒守臣乞蠲税不報頴以見種之税均於荒萊¶
<pb:KR2k0045_WYG_064-28b>¶
　民願耕者遞減之於是逃民盡復(明一統志/)¶
余崇龜字景望興國州人開禧中守江州新學校築城¶
　隍躬行阡陌與百姓同勞苦政聲著聞官至兵部侍¶
　郎(同上/)¶
魏了翁字華父蒲江人慶元進士理宗時官端明殿學¶
　士同簽書樞宻院事督視京湖軍馬㑹江淮督府曽¶
　從龍卒并以江淮付了翁又賜便宜詔書如張浚故¶
　事詔宰臣飲錢於闗外酌上下流之中開幕府江州¶
<pb:KR2k0045_WYG_064-29a>¶
　申儆將帥調遣援師奏邊防十事甫二旬召為簽書¶
　樞宻院事時以疾力辭改資政殿學士劍南安撫使¶
　(宋史/)¶
趙昂發字漢卿昌元人登進士第為彭澤令政尚寛平¶
　以忠孝節義勵俗其奸暴為民患者痛懲之邑人髙¶
　竹簡精性理之學昂發數與討論後擢池州通判元¶
　兵䧟城不屈死追贈忠毅侯(府志/)¶
　元¶
<pb:KR2k0045_WYG_064-29b>¶
曹靖國大徳間為彭澤令為政簡而㢘修譙樓新縣廨¶
　平官道飭水驛建萬里江天亭復淵明祠葺城隍士¶
　民感之為立恵愛亭(明一統志/)¶
馮克敏臨清人延祐間為彭澤簿修廢墜景賢哲嘗刋¶
　狄梁公靖節碑及鑄小孤山鐵柱(林志/)¶
王國輔魯人至元間彭澤尹初至值水旱相仍民以歉¶
　告國輔憂民不數日髭鬢皤然抗疏乞免民租詔許¶
　之(同上/)¶
<pb:KR2k0045_WYG_064-30a>¶
李黼字子威潁人也泰定四年以明經冠多士授翰林¶
　修撰至正間授黼江州路總管十一年夏五月盜起¶
　鋭意南攻九江居下流實江東西襟喉之地黼治城¶
　濠修器械募丁壯分守要害且上攻守之策於江西¶
　行省請兵屯江北以抗賊衝不報黼歎曰吾不知死¶
　所矣十二年正月己未賊渡江䧟武昌威順王及省¶
　臣相繼遁舳艫蔽江而下江西大震賊乘勝破瑞昌¶
　右丞博囉特穆爾聞之遁黄梅主簿伊遜特穆爾願¶
<pb:KR2k0045_WYG_064-30b>¶
　出擊賊黼大喜向天瀝酒與之誓言始脱口賊游兵¶
　已至境倉卒無號乃墨士卒面統之出戰黼身先士¶
　卒大呼䧟陣伊遜特穆爾繼進賊大敗逐北六十里¶
　殺獲二萬餘黼謂左右曰賊不利於陸必由水道以¶
　舟薄我茍失備禦吾屬無噍類矣乃以長木數千冒¶
　鐵椎於杪暗植沿岸水中逆刺賊舟謂之七星樁㑹¶
　西南風急賊舟數千果揚㠶順流鼓譟而至舟遇樁¶
　不得動進退無措黼帥將士奮擊發火翎箭射之焚¶
<pb:KR2k0045_WYG_064-31a>¶
　溺死者無算行省上黼功請拜江西行省參政行江¶
　州南康等路軍民都總管已而賊勢更熾黼守孤城¶
　提孱旅斬馘扶傷無日不戰中外援絶賊至甘棠湖¶
　焚西門乃張弩箭射之賊轉攻東門黼救東門賊已¶
　入與之巷戰力不敵與從子秉昭俱罵賊而死郡民¶
　聞之哭聲震天黼死踰月參政之命始下事聞贈隴¶
　西郡公諡曰忠文詔立廟江州贈額曰崇烈(元史/)¶
陳元愷字時舉鳯翔人至正間守江州尊學校以表章¶
<pb:KR2k0045_WYG_064-31b>¶
　儒先復狄梁公廟崇周濂溪墓葺魏了翁廬人稱損¶
　齋先生士多宗之(林志/)¶
黄徳隆山東人為江州萬户管軍尚節概元末城䧟與¶
　總管李黼同死於兵因世居髙良山之麓(府志/)¶
　明¶
黄安泰蘄州人洪武元年知彭澤縣㑹兵燹後間闗跋¶
　涉身勞民事惟以㢘勤為政百廢具舉(林志/)¶
傅道字士行錢塘人洪武中任徳化縣丞清介自持擕¶
<pb:KR2k0045_WYG_064-32a>¶
　二童随任偽漢初平民心皇皇田野不治道盡心民¶
　事以勤卒官𦵏城東欽天山麓(同上/)¶
鄭思賢東安人洪武間令徳安以㢘仁稱秩滿邑民詣¶
　闕上疏留之復任九載政治如初卒於官𦵏縣山之¶
　麓(府志/)¶
孔復字士亨博興人永樂初以御史出知九江府宅心¶
　仁厚㢘公有威剛明兼濟案牘清而吏弊除田土闢¶
　而民生遂至今民猶頌之(明一統志/)¶
<pb:KR2k0045_WYG_064-32b>¶
王銘建安人永樂中舉孝㢘知徳安豈弟樂易時邑有¶
　虎患銘禱於城隍一夕雷擊於縣西之箬山隴聿新¶
　文廟士民均感(同上/)¶
潘貴侯官人永樂中任徳安典史邑不習紡績夏税苧¶
　布困於嵗輸貴請於朝改輸綿至今便之(府志/)¶
求琰字信圭浙新昌人宣徳中授九江通判莅政務崇¶
　寛厚禁民淫祀時勅建天池寺督役者擾民民訴於¶
　琰琰遂躬督之人喜赴工嵗歉勸富民出粟賑濟民¶
<pb:KR2k0045_WYG_064-33a>¶
　賴全活(林志/)¶
馬驄字馴良臨桂人正統間知徳化縣㢘慎不私以學¶
　校農桑為務嘗修甘棠堤作煙水亭及新濂溪祠後¶
　陞工部主事未任卒於官𦵏廬山之麓(同上/)¶
鄧周字文郁連州人正統間為彭澤令邑多虎患周曰¶
　其咎在令乃禱之城隍虎引去又多火災乃教民以¶
　陶易茅火遂息(府志/)¶
劉仁宅華容人由鄉舉知瑞昌縣流民千餘家匿山中¶
<pb:KR2k0045_WYG_064-33b>¶
　邏者索賂不得誣民反衆議加兵仁宅單騎招之民¶
　争出訴遂罷兵擢廣西副使(白志/)¶
　　按林志載仁宅下車首陳三疏蠲赤湖虛課二萬¶
　　緡免舊欠蘆柴十餘萬完逋税數千石¶
謝昶黄岡人正統進士天順三年知九江府莅政公勤¶
　撫民恵愛以憂去民不忍舍官至右副都御史(明一/)¶
　(統志/)¶
安永邯鄲人天順中九江府同知㢘慎勤勞不事刑威¶
<pb:KR2k0045_WYG_064-34a>¶
　而人自服修甘棠堤以防亢旱構思賢橋以便徃來¶
　六載卒於官民感慕之(同上/)¶
董紱麻城人天順末任湖口令清慎恵民邑有蘇觀渡¶
　水齧堤壊紱重築之民被其澤(府志/)¶
常元山陽人成化初知彭澤縣常建議移龍城驛於小¶
　孤山遷峯山廵檢司於燕支港減編馬船割鄱陽地¶
　四事為人所稱(明一統志/)¶
童潮慈谿人成化間任九江知府莅政公勤撫民仁恕¶
<pb:KR2k0045_WYG_064-34b>¶
　善文章尤勤於修葺卒於官有遺愛焉(同上/)¶
　　按九江郡故無志潮始葺修¶
周津字文濟慈谿人𢎞治中知九江府有理劇才均徭¶
　役簡詞訟通鹽法盡革買補軍伍之弊尋改調瑞州¶
　(府志/)¶
王春嘉定人𢎞治中由舉人知徳安縣㢘能謹恪百廢¶
　具舉而不傷民財尤嚴捕盗境内肅然去之日攀轅¶
　者塞道(林志/)¶
<pb:KR2k0045_WYG_064-35a>¶
黄源閩縣人由舉人正徳間知瑞昌縣端謹沉毅有節¶
　介不為事物屈撓興利祛弊政績丕著(明一統志/)¶
蔡元偉晉江人由舉人嘉靖五年知徳安縣慨邑衝疲¶
　申革潯陽支應力請協濟民蘇疲困拜火反風禱雨¶
　輒應遷杭州通判又遷撫州同知(府志/)¶
藍淦字可虛閩縣人由舉人嘉靖間令湖口素性清苦¶
　以課士勸農為務嘗夜半微行見二婦績久而饑計¶
　家中無可為食獨有酒一罌兩婦存其清者飲客而¶
<pb:KR2k0045_WYG_064-35b>¶
　以濁自飲至底無濁置酒歎曰是酒一清徹底有如¶
　藍君矣翌日召兩婦勞之曰績至夜分勤也飲濁存¶
　清禮也無濁而終不飲儉也以婦人而知賢其上義¶
　也厚賜之廵按御史至立清㢘貪酷四表令屬吏自¶
　揣其行立何位次衆莫敢措步淦攝衣直趨㢘字下¶
　御史曰藍令之賢尚未止此當更進一步即以嶺北¶
　一人薦之以陞去民遮道攀轅作去思亭(安志/)¶
程鳯金黄岡人嘉靖己酉鄉舉知彭澤縣所行善政俱¶
<pb:KR2k0045_WYG_064-36a>¶
　協人心士民生祠之有禱輙應益以為神居官方正¶
　不阿直指按部上謁稍後直指諷之曰相度當如是¶
　耶鳳金出曰御史所以有權者能去人之官也吾官¶
　自去御史何權為詩懸縣門云一生惟拙天知我三¶
　載無能我媿官今日銓衡方論定好歸舊隠理漁竿¶
　遂挂冠歸直指旋悔遣牙官追之竟不返(湖廣通志/)¶
沈詔號龍洲仁和人嘉靖間令湖口鋭意任事百廢具¶
　興邑故無城詔目撃調兵之擾條陳八議當事咸是¶
<pb:KR2k0045_WYG_064-36b>¶
　之逾年城工成他若葺小學復射圃纂邑志修補文¶
　廟祭器政績偉然(安志/)¶
朱公節字允中山隂人嘉靖舉人授彭澤令時海寇竊¶
　發日閲士増修城守寇不敢窺先是屯軍雜居境内¶
　蔑視令有争訐輒走上官公節令每屯若干出操軍¶
　一丁班分之束以伍法給餉屯於小孤分直縣四門¶
　守衛同民兵訓練是後就縣官約束軍民一體矣嘗¶
　題署云公餘閉閣嘗思過夜静焚香獨告天五年擢¶
<pb:KR2k0045_WYG_064-37a>¶
　泰州知州(府志/)¶
髙裕溧陽人由舉人嘉靖末知彭澤邑户多虛糧賦役¶
　偏累裕丈均之作清田紀録綱列條晰賦不擾民(彭/)¶
　(澤志/)¶
殷乾吳縣人由舉人嘉靖間令徳安清介自持奉檄修¶
　城動支夙羡一千有奇皆百姓積負乾即照數分定¶
　牆圍丈尺責令修畢民甚稱便民饑多方賑貸全活¶
　甚衆(安志/)¶
<pb:KR2k0045_WYG_064-37b>¶
鍾卿東莞人嘉靖進士知九江府七年多善政以清操¶
　自持臈月解任猶衣葛初擬築南門新壩苦費無所¶
　出後歴任山西布政使齎千金為九江築之(府志/)¶
俞汝為華亭人隆慶進士任徳化縣邑三洲濵江嵗苦¶
　水泛汝為築堤數千丈以絶産變價為之不煩公私¶
　人享其利又改里甲為條鞭分限納銀人便之(同上/)¶
李得陽字伯英廣徳人進士隆慶間知九江府築三洲¶
　堤建澄江樓萑苻警息歴陞湖廣廵撫(江南通志/)¶
<pb:KR2k0045_WYG_064-38a>¶
葉朝榮字良時福清人隆慶恩貢授九江通判主督賦¶
　潔已恤民逋賦畢登佐𣙜闗秋毫不緇免商緡無算¶
　臺使者賢之數令攝邑瑞昌有瀼河患鑿河以固城¶
　修彭澤城為江省障二邑人尸祝至今擢任去(福建/)¶
　(通志/)¶
施本徳休寧人萬歴初由掾尉徳安緝捕甚嚴奸宄屏¶
　跡聽訟悉情以清節著丁内艱士民遮道送之(安志/)¶
趙一韓字淡雲巢縣人萬歴甲辰進士任九江司李除¶
<pb:KR2k0045_WYG_064-38b>¶
　奸蠧抑豪强明敏風厲時貂璫榷商恣横一韓裁抑¶
　之械其爪牙十數輩置之法仕至貴州憲副(江南通/)¶
　(志/)¶
胡天禄祁門人萬歴初徳安主簿為治精敏革催徴部¶
　運常例均夫馬迎送勞逸善折疑獄丈軍民田修橋¶
　路營館舍以勞蹟著(安志/)¶
孫同倫字汝明靖江人萬歴辛夘舉人知徳化縣蠲例¶
　金蘇驛困築封郭桑落二洲石堤百餘里更置石閘¶
<pb:KR2k0045_WYG_064-39a>¶
　以洩瀦水民永賴之(江南通志/)¶
劉鍾烏程人由嵗貢萬歴四年知徳安縣作問政堂思¶
　艱亭修築北湖堤民甚便之(府志/)¶
邵重禄字孟㢘䕫州人萬歴間榷舟九江盡委府佐於¶
　他所主守榷金暮則貯之郡庫雖巨萬未嘗一寓目¶
　汰各役之冗闗市肅清其妻亦甘貧紡績不倦時以¶
　為難(安志/)¶
宋子恭榮經人萬歴間以嵗貢知彭澤縣盡蠲無藝之¶
<pb:KR2k0045_WYG_064-39b>¶
　征罷非時之役邑有飲人以藥而攫之金者覆其事¶
　十餘年四鄰無能知一日子恭過其門鸜鵒自樓而¶
　下投袖中子恭異之曰此必有寃訊之果得其狀置¶
　之法邑人以為神以左遷去士民惜之(同上/)¶
謝廷訓晉江人萬歴間令徳化强毅有守不以顔色假¶
　人戊子己丑洊饑躬詣潯闗坐以待米舫之下水者¶
　量其多寡而平糴焉時長洲相方柄國吳商以為名¶
　廷訓并留之曰吾為百姓寧恤一官竟以是獲罪去¶
<pb:KR2k0045_WYG_064-40a>¶
　之日父老皆哭送之(府志/)¶
吳秀吳江人隆慶進士萬歴間知九江府多所興建開¶
　南薫門建甘棠湖閘開便商河掘老鸛塘新能仁寺¶
　塔士民頌之(安志/)¶
張紀號浣瀾四川人由舉人萬歴戊戍令湖口㢘明豈¶
　弟不趨權勢内監李道榷湖闗商旅苦之紀條病商¶
　十四事宻上兩臺疏請後罷李道撤湖闗皆紀首事¶
　也(同上/)¶
<pb:KR2k0045_WYG_064-40b>¶
廖汝恒號宻齋恒州人由舉人萬歴間為湖口令奉例¶
　丈量戴星履畝一秉於公民便之於下鐘山建立講¶
　堂顔曰大觀閣延豐城李見羅主講士皆雲從之(同/)¶
　(上/)¶
邢有忭昌邑人萬歴進士知九江府操持峻潔民執市¶
　中布為所失盗贓訟而繫之獄株連多死者有忭騐¶
　布廣狹不類盡出之人服其明(府志/)¶
白紹光號鏡臺武進人舉人任彭澤令居官清潔愛民¶
<pb:KR2k0045_WYG_064-41a>¶
　禮士嵗旱暴日中哀禱大雨如注槁苗復蘇擢吏科¶
　(同上/)¶
蕭上逹沔陽人由舉人天啟間任徳化縣清慎慈和民¶
　愛樂之時奉檄建魏璫生祠又檄撤各書院上逹獨¶
　持不報好文下士視一切世味泊如也(同上/)¶
李日華嘉興人天啟間任九江府推官嗜古博洽飛翰¶
　如流視篆瑞昌仁而愛民邑苦支應馬價條悉具請¶
　得減民甚感之有六研堂文集行世(瑞昌志/)¶
<pb:KR2k0045_WYG_064-41b>¶
李正春號瑶液太倉人崇禎間任徳化縣耿介剛方嵗¶
　饑正春廵闗遇米艘下即糴之徧設粥厰民頼以活¶
　在任七年惟一奚供使而已(府志/)¶
趙三薦全州人舉鄉試第一崇禎間令瑞昌嚴毅有才¶
　智善捕盗騐盗真實必殺無貸以不禮漕院承差失¶
　官地方紳士請復任以備流賊陞肇慶同知卒殉難¶
　(同上/)¶
余士瑋字季美黄岡人崇禎丁丑㑹魁風矩端嚴尺寸¶
<pb:KR2k0045_WYG_064-42a>¶
　不茍又極淡泊平易授九江推官首禁争鬭者不許¶
　詈罵父母左兵叛抗義不屈斷其左臂九江父老泣¶
　扶之出城越十日卒於廬山(湖廣通志/)¶
　　按九江府志作余士常號巨平麻城人誤¶
彭永春武陵人崇禎十五年任九江衛經歴乙酉左逆¶
　東下春曰春雖微職受國恩不敢從賊具冠帶命一¶
　僕舉火焚署且大書於屏曰九江衛參軍彭永春死¶
　節處合家男女六口俱焚死(同上/)¶
<pb:KR2k0045_WYG_064-42b>¶
成啟字伯佑應天人以貢任湖口縣主簿乙酉四月左¶
　兵圍城啟具公服端坐於庭俄而賊兵奄至啟叱曰¶
　國家養爾將以靖亂何反為亂賊捽之下復索金叱¶
　曰寒官也何金可索賊舉刃殺之(白志/)¶
張懋謙字顧存錢塘人由舉人崇禎間知九江府勵精¶
　圖治時流賊張獻忠䧟蘄黄蹂躪梅廣分掠九江界¶
　懋謙多方防禦民得安堵無何饑饉洊臻祟疫作厲¶
　懋謙發粟賑救施藥療病築堤修閘治皆可紀(九江/)¶
<pb:KR2k0045_WYG_064-43a>¶
　(續志/)¶
國朝¶
席教事號覺海臨汾人明癸未進士順治六年任九江¶
　推官賦性耿介時有民某妻殺婢而匿其尸反誣婢¶
　母家審莫得其狀教事夜半黙禱夢披髪婦泣訴覺¶
　而異之次晨復覈得情委官抵其家於菜園内啟屍¶
　依律坐罪合郡頌神君焉行取刑部主事(安志/)¶
牛森獻縣人順治三年任徳安縣清介慈和邑處衝疲¶
<pb:KR2k0045_WYG_064-43b>¶
　值嵗㓙森多方軫恤安集殘黎踏荒蕪寛税斂後因¶
　軍餉𦂳急躬催致疾暴卒於通逺驛百姓哀之(同上/)¶
董襄號淡園湯隂人順治丁亥進士任彭澤縣居官㢘¶
　潔免火耗除積盗建學課士皆善政可紀者(同上/)¶
崔掄竒字正誼夏邑人以進士官兵部郎中順治間榷¶
　闗九江為人髙邁雅好文章日課士拔其尤時郡火¶
　災掄竒捐金每户賑米一石錢稱是濂溪書院圮立¶
　新之復煙水亭構樓以祀古賢為之記(同上/)¶
<pb:KR2k0045_WYG_064-44a>¶
張偀字貞一深州人康熈五年任徳安令邑舊多逋賦¶
　偀至洞悉其弊始復遞年里役免其催徵無賠累諸¶
　苦更建學宫置營舍橋梁祠宇罔不聿新百姓稱之¶
　(同上/)¶
江臯號磊齋桐城人順治辛丑進士令瑞昌甫下車即¶
　期為地方作不朽事瑞故水繞城下後改决他去民¶
　且病汲里居不蕃臯上請築堤濬壅使水復故道城¶
　南一帶煙火數百家衣冠之族亦輩興焉又於漁師¶
<pb:KR2k0045_WYG_064-44b>¶
　渡頭復建髙閣下障水口以補東南之闕民甚頼之¶
　事具修河紀績陞本郡同知歴四川提學興泉副使¶
　(九江續志/)¶
江殷道字九同漢陽人順治戊戍進士康熈九年任九¶
　江知府甫下車值嵗荒捐俸設粥厰不給乃袖蕨根¶
　糠籺謁上臺哭請以存留公帑二萬二千餘鏹七千¶
　四百餘石發賑存活甚衆詳請南九衛屯銀四千一¶
　百餘兩修學宫以敦根本督課業以育人才築李堤¶
<pb:KR2k0045_WYG_064-45a>¶
　建陶白祠修郡乘培城堞百廢具舉(同上/)¶
朱儼號恒齋大興人以父之弼䕃由郎中出守九江到¶
　任即革諸陋規一切苞苴杜絶念黌宫為首善地捐¶
　俸修理重葺濂溪書院改創公署甲戍年盗案詿誤¶
　合郡士民叩閽保留復官值嵗饑請米賑濟民多頼¶
　之儼清㢘慈恵政識大體不屑屑問瓶壘即屢攝上¶
　篆而貧益甚在九江凡二十三年以老病罷及卒扶¶
　櫬無資士民哭而助之所著有恒齋集(同上/)¶
<pb:KR2k0045_WYG_064-45b>¶
甯維邦字新周遼東撫順人康熈二十一年令徳化㢘¶
　潔强毅初赴任抵潛山界聞滇師北旋沿江擾甚即¶
　星夜兼程赴任適旗卒有射殺人者走匿舟中維邦¶
　㢘得卒請置於法滇師聞風懼服自是秋毫無犯舊¶
　例征糧責成里長凡十年一輪幫貼無算奸猾乗機¶
　包充侵蝕詳請勒碑永禁民困始甦文廟義學捐囊¶
　修葺舊署湫溢不可居毅然鼎建之以病卒於官(同/)¶
　(上/)¶
<pb:KR2k0045_WYG_064-46a>¶
楊大鯤號陶雲武進人順治己亥進士少負文名工詩¶
　賦書法由庻常左遷新建丞兩署縣篆不剛不柔遇¶
　事立决築楊子居於湖濵遂成名勝擢九江同知即¶
　陞知府時滇閩交煽江界多事惟務鎮静省訟理寃¶
　投匭告訐之風頓息嚴以率屬勤以訓士邵農勸課¶
　築堤捐賑率多善政陞湖廣下江防道山東按察使¶
　卒祀九江名宦(崇祀録/)¶
金光房字天駟全椒人順治己亥進士授九江司理修¶
<pb:KR2k0045_WYG_064-46b>¶
　理澹臺先賢諸祠辨邏卒私鑄之誣建屋以安挿投¶
　誠兵弁民不知擾裁缺歸惟圖書一篋(江南通志/)¶
吳士宏字喈士福建侯官人康熈壬子舉人知彭澤縣¶
　請除羡耗嚴苞苴絶餽賂上官薦章有素履端方居¶
　官㢘慎之語尋請假歸(福建通志/)¶
　¶
　¶
　江西通志卷六十四¶
