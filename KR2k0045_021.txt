# -*- mode: mandoku-view; -*-
#+TITLE: 江西通志
#+DATE: 2015-08-24 22:41:39.429506
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷二十一 
<pb:KR2k0045_WYG_021-1a>¶
　欽定四庫全書¶
　　江西通志卷二十一¶
　　　書院(一/)¶
　　古之學者術序黨庠大夫歸老教於其鄉匪曰師儒¶
　　繄惟父兄靡徳不植靡材不良書院之設此意未亡¶
　　唐宋元明歴盛西江迄乎¶
　聖朝理學大昌鵞湖鹿洞爰逮豫章天經地緯¶
御書煌煌日星雲漢千載用光作書院志¶
<pb:KR2k0045_WYG_021-1b>¶
　　　　南昌府¶
　豫章書院在進賢門内剏自南宋明萬歴間巡撫凌雲¶
　　翼潘季馴先後修葺改祀宋元明諸儒稱豫章二十¶
　　四先生祠¶
　國朝康熈二十八年巡撫宋犖改立理學名賢祠三十¶
　　一年巡撫馬如龍復葺祠右書院嵗久傾圯三十六¶
　　年巡撫白潢即舊址重建書院右為講堂左為祠仍¶
　　祀先賢名儒旁列號舎數十間觀風所録士之俊者¶
<pb:KR2k0045_WYG_021-2a>¶
　　胥令誦讀其中延原任通政司参議建昌魯瑗主講¶
　　席偕學使王思訓捐俸給廩餼復購十三經二十一史¶
　　唐宋大家文集先儒語録貯院中五十七年疏請¶
聖祖御書五十八年¶
頒賜章水文淵四大字懸之講堂與鹿洞鵞湖相埒五十¶
　　九年瑗卒復延原任興國知縣張尚瑗主教六十年¶
　　廵撫王企靖延湖廣原任詹事府中允宋如辰主教¶
　　雍正二年廵撫裴&KR0973;度復加脩葺延在籍鄉紳主講¶
<pb:KR2k0045_WYG_021-2b>¶
　　席五年署廵撫邁柱繼其事¶
　東湖書院在府治東南隅宋嘉定間郡丞豐有俊因李¶
　　寅涵虚閣故址創立以館游學之士賜額於朝今為¶
　　南昌縣學¶
　宗濂精舎在省城得勝門外龍沙岡即唐觀察使路嗣¶
　　恭故宅宋淳祐二年知隆興府江萬里奏建祀濂溪¶
　　先生以先生嘗令南昌配以張子二程子朱子理宗¶
　　御書賜額吴泳記元元統中改為新建縣學後廢為¶
<pb:KR2k0045_WYG_021-3a>¶
　玉虚觀元郡人萬一鶚熊朋来等别剏宗濂書院於¶
　府東南今廢¶
龍岡書院有三俱在龍沙岡亦名隆岡書院一宋進士¶
　劉邦本建一宋鄉貢進士李天福建一吴尚書桂芳¶
　講學䖏即今龍光寺¶
羅原書屋在南昌西鄉地號羅家原為豫章先生羅仲¶
　素故居仲素徙閩其地屬萬氏明嘉靖間萬光禄思¶
　黙嘗即其地構屋數楹同鄧定宇李見羅章夲清王¶
<pb:KR2k0045_WYG_021-3b>¶
　塘南鄧潜谷諸子講學其中羅文恭洪先題額曰羅¶
　原書屋¶
正學書院在進賢門内舊貢院址即宸濠陽春書院也¶
　嘉靖元年於此試士三十四年火三十五年學使王¶
　宗沐創祀濂溪明道伊川三先生廣為號舎可容生¶
　徒數百人額曰正學書院羅洪先有記萬歴中學使¶
　沈九疇重脩¶
國朝順治間仍改貢院後移貢院於東湖北止存故址¶
<pb:KR2k0045_WYG_021-4a>¶
虎溪書院在新建忠孝鄉琚塘亦名虎溪精舎唐婺源¶
　程天器刺洪州即家於此始置飛麟學塾至宋嘉定¶
　間其孫必東必簡先後登進士因改為虎溪書院元¶
　虞集有記¶
秀溪書院在新建北鄉宋安撫使王明訪鄧晏典教郡¶
　庠二載辭歸生徒願執經從之者衆乃度地創院中¶
　設夫子位翼以顔曾思孟詳孔武仲記¶
香溪書院在新建北鄉宋邑人鄧武建¶
<pb:KR2k0045_WYG_021-4b>¶
東山書院在新建忠孝鄉宋邑人羅伯髙建白鹿洞院¶
　長亦剏東山書院於二十都虞集有詩¶
竹梧書院在新建桃花鄉宋邑人裘萬頃所構生徒雲¶
　集萬頃與同里胡桐原萬澹菴徐竹堂往復唱和時¶
　稱四傑¶
萬坊書院在新建南鄉宋邑人萬驥建¶
栁塘書院在新建二十一都宋邑人鄒一唯建¶
三洲書院在新建二十四都宋邑人夏文政建夏九疇¶
<pb:KR2k0045_WYG_021-5a>¶
　有三洲書院賦¶
五溪書院在新建忠孝鄉宋邑人丁錟建¶
丹陵書院在新建象牙潭明正徳間魏恭簡良弼講學¶
　處今為丹陵觀¶
洪厓書院在新建洪厓鄉明李遷建¶
清溪書院在新建二十一都明喻南嶽建又喻均建有¶
　鹿溪書院¶
櫪山書院在新建忠孝鄉明熊□建旁有文池亭¶
<pb:KR2k0045_WYG_021-5b>¶
浯溪書院在新建二十五都明譚煥建¶
雲中書院在新建梅嶺明李耿建¶
羅溪書院在新建青岡明鄧文潔以讃建¶
檀溪書院在新建桃花鄉邑人熊文舉建一名淇園有¶
　檀溪唱和詩¶
界壇義塾在新建盡忠鄉明熊曦建熊文舉復新之¶
霞源義塾在新建㳺仙鄉明邑人公建置田延師課業¶
　姜曰廣有記¶
<pb:KR2k0045_WYG_021-6a>¶
香城書院在香城寺傍明謝廷傑建并捐租以充㑹費¶
石井書院在新建一都浠湖姜曰廣建¶
章江書院在省城石亭寺¶
國朝順治間廵撫張朝璘建熊文舉記¶
蔡公講堂在省城得勝門外¶
國朝順治間紳士為廵撫蔡士英建中為正誼明道堂¶
　黎元寛記之¶
西昌書院在新建縣治旁¶
<pb:KR2k0045_WYG_021-6b>¶
國朝順治間知縣魏雙鳳建鄒度珙記¶
洪都書院在新城門外隆興觀¶
國朝康熈元年廵撫董衛國建熊文舉記¶
劉公書院在東湖廣濟橋西北¶
國朝康熈九年布政使劉楗建¶
韓公書院在章江門外大街¶
國朝康熈十年糧儲道韓廷芑建¶
扆箴書院在水巷口¶
<pb:KR2k0045_WYG_021-7a>¶
國朝康熈十四年分廵南瑞道李世昌建¶
邵公講堂在南昌府學内¶
國朝康熈十五年為提學邵逺平建¶
元鈞書院在東湖吉祥寺右¶
國朝康熈十五年糧儲道李月桂建¶
槐䕃書院在東湖吉祥寺右¶
國朝康熈十七年布政司王新命建¶
江渚書院在章江門外滕王閣北¶
<pb:KR2k0045_WYG_021-7b>¶
國朝康熈十八年知縣楊周憲重建為諸生課業之所¶
徐孺子書院在豐城縣櫧山南亦名讀書臺¶
盛家洲書院在豐城縣東藍家巷宋邑人盛温如建朱¶
　子過之有詩¶
龍光書院在豐城滎塘劍池廟左宋紹興間邑人陳自¶
　俛建四方来學者三百餘人悉廩之朱子曾過書院¶
　留居一月元至正閒裔孫陳必强宗强重建有歐陽¶
　圭齋篆額明嘉靖十年知縣沈熺奉提學徐一鳴檄¶
<pb:KR2k0045_WYG_021-8a>¶
　改建儒學西¶
蓮溪書院在豐城小塘宋侍郎李從建招周諤講學於¶
　此臨池有蓮故名¶
石峰書堂在豐城梅仙鄉宋里人方齊陳友沅因其師¶
　雙峰饒氏遂創堂講學於此¶
敷山書院在豐城同造鄉宋邑人孫餘慶建掲徯斯記¶
貞文書院在豐城長寧鄉元掲徯斯請於朝為其父貞¶
　文先生來成立至正間請建書院賜額選山長主之¶
<pb:KR2k0045_WYG_021-8b>¶
　歐陽圭齋記¶
同文書院在豐城湖茫元李克家建克家字肖翁凡鄉¶
　人有志於學者聚而教焉買田以給之¶
蒨岡義塾在豐城長寧鄉元掲恵建中奉先聖旁以處¶
　學徒規制如貞文書院有贍學田五百畝吴澄記之¶
城南書屋在豐城荷塘明永樂間羅懐玉建金幼孜記¶
羅山書院在豐城湖茫明嘉靖間李遂建¶
劍東義館在豐城袁坊明嘉靖間袁伯明建前為樂育¶
<pb:KR2k0045_WYG_021-9a>¶
　堂後為養善堂翼以號舎庖湢悉具捐腴田二百二¶
　十畝以給就學者之費¶
寳修書堂在豐城正法寺左明隆慶間參議徐用檢建¶
龍門書院在豐城儒學右明崇禎間知縣謝龍文建¶
近聖㑹館在豐城儒學左¶
國朝順治間知縣宗彞建¶
徴士書院在進賢縣啓和門外明正徳七年改東壇廟¶
　為之嘉靖間知縣程光甸修天啓間魏忠賢廢毁天¶
<pb:KR2k0045_WYG_021-9b>¶
　下書院改為迎春亭¶
鍾陵書院在進賢縣霧嶺明正徳七年改福勝寺為之¶
　立濂溪先生祠中有光風霽月堂明通公溥四齋李¶
　夢陽記¶
棲賢書院在進賢縣棲賢山即唐撫州刺史戴叔倫故¶
　居明萬歴間知縣黄汝亨建前為明經堂後為寓閣¶
　翼以號舎自為記¶
梧桐書院在奉新縣羅坊鎮南唐羅仁節仁儉講學之¶
<pb:KR2k0045_WYG_021-10a>¶
　所山多梧桐故名學者稱仁節為中庸先生仁儉為¶
　誠明先生¶
華林書院在奉新縣浮雲山宋雍熈中邑人胡仲堯家¶
　塾徐鉉有記¶
龍洲書院在奉新縣宋直學士余驤建¶
三賢書院在奉新縣寳雲寺西祀宋周濂溪蘇東坡黄¶
　山谷至元間邑人鄧謙亨建歐陽圭齋記之¶
四賢書院在奉新縣東門外祀宋周濂溪蘇東坡黄山¶
<pb:KR2k0045_WYG_021-10b>¶
　谷楊誠齋明萬歴間知縣馮烶建自為記¶
國朝順治間知縣胡以温重建¶
吟溪書院在奉新縣明隂鏜建黄孟載有吟溪題詠¶
東甌講堂在奉新縣馮水北¶
國朝順治間知縣胡以温建¶
東窓義館在靖安縣盆田明嘉靖間陳大鴻建聚鄉族¶
　貧子弟教之¶
有造義塾在靖安縣城北隅¶
<pb:KR2k0045_WYG_021-11a>¶
國朝康熈三十年知縣髙克藩建置田三十畝為每嵗¶
　延師費自有記¶
栁山書院在武寧縣栁山唐栁渾隠此築室讀書宋紹¶
　興間燬而復建明成化間知縣馮琦因舊址再建有¶
　記¶
雲龍書院在武寧縣脩江東明萬歴間知縣陳子侃建¶
　中有講堂號舎凡四十間後因水沒知縣朱士佳遷¶
　建西門¶
<pb:KR2k0045_WYG_021-11b>¶
濂溪書院在寧州治東旌陽山麓濂溪先生任分寧時¶
　創書院以延四方㳺學之士後人因以名元季兵燬¶
　明天順三年知縣羅珉重建成化十四年知縣蕭光¶
　甫復新之彭載記𢎞治十六年廵撫林俊檄知州葉¶
　天爵増脩萬歴間知州方沆復修¶
國朝康熈七年知州徐永齡重建其右有山谷書院¶
徐氏書院在寧州宋邑人徐徳占所築即羡魚亭故址¶
　黄庭堅有詩¶
<pb:KR2k0045_WYG_021-12a>¶
櫻桃書院在寧州崇鄉雙井宋邑人黄中理建¶
山泉書院在寧州治北社稷壇西明嘉靖間知州蒋芝¶
　奉詔建内有習禮聽樂句讀書筭四堂號房十二間¶
　庖湢俱備隆慶丁夘知州黄誥又立敬義文㑹所萬¶
　歴間廢¶
　　　瑞州府¶
桂巖書院在髙安縣調露鄉唐幸南容創宋幸元龍重¶
　新之有記周益公必大題額成化間幸順廸重建劉¶
<pb:KR2k0045_WYG_021-12b>¶
　革記¶
筠陽書院在府治水南朝天坊宋州學基也紹興二十¶
　二年學徙廢為廣福寺明正徳八年寺廢知府鄺璠¶
　建堂八所榜其門曰筠陽書院有記嘉靖間推官潘¶
　仲驂重葺吾與堂置田徵租以贍學者祀濂溪明道¶
　伊川横渠朱子象山陽明七先生羅念庵記萬歴初¶
　奉文毁賣侍郎傅孟春捐銀抵值越五年知府周之¶
　基奉詔重修傅孟春記天啓間魏璫盡毁天下書院¶
<pb:KR2k0045_WYG_021-13a>¶
　奉檄甚亟知府陶履中以改建公署申報明末傾廢¶
國朝康熈九年知府劉登科重建復為捐俸置田¶
樂善書院在府治西宋知州王淹建以訓宗室之子弟¶
　開府儀同三司趙不黥崇祀於此不黥太祖六世孫¶
西澗書院在髙安新豐鄉鈞山宋屯田員外郎劉凝之¶
　讀書處幸元龍有氷玉堂記¶
文溪書院在髙安縣新豐鄉宋咸淳末邑人陳仲徵建¶
槐東書院在府治南槐山明正徳間謝廷建熊相記中¶
<pb:KR2k0045_WYG_021-13b>¶
　有先師堂光霽亭賢㳺亭退省軒竹風亭晚秀樓感¶
　道閣洗硯池廖暹有槐東八詠¶
尊道書院在府治南舊為廣信寺嘉靖己丑改為小學¶
　丁未知縣潘仲儒建有亭堂號舎置田贍来學者邑¶
　人謝與棟講學其中鄒守益記¶
南嬛書院在府城一笑橋西明吴江吳匯兄弟讀書於¶
　此¶
息園書院在髙安縣碧落山明徐瑲如建¶
<pb:KR2k0045_WYG_021-14a>¶
傍蓮書院在郡城南明邑人劉慟子講學處劉自署柱¶
　聫云數十年鍼砭纔逼出一盤惡衣惡食之恥皮毛¶
　腸胃灑然輕二三子切磋莫夸張㡬部多聞多見之¶
　竒徑路坫壇平處實其為學之功可想也¶
正徳書院在上髙縣䝉山元至元間提舉姜榮建有大¶
　成殿兩廡明倫堂致思堂佑善堂先賢祠分六齋課¶
　士趙子昻題額吳澄記延祐二年提舉陳以忠重脩¶
　姚雲記又鄒民則有書院田記¶
<pb:KR2k0045_WYG_021-14b>¶
金石書院在上髙儒學前明嘉靖間御史尹敏生建¶
國朝康熈十年知府劉登科重建陳常記¶
留餘書院在上髙縣大東門外明萬歴中僉事李偕建¶
聨璧書院在上髙縣田北明末王徽建子鼎堅記之¶
義方書院在新昌縣治東宋處士蔡諲築室百楹以館¶
　來學者元提舉胡俊孚重修¶
熊氏書院在新昌縣北四都宋糧科院熊襄讀書處元¶
　末廢今其地土人名曰書林¶
<pb:KR2k0045_WYG_021-15a>¶
虞氏書堂在新昌縣五峰山宋大觀中虞氏建崔鷃記¶
　之¶
梅花書屋在新昌縣三十三都宋孝㢘熊良翰講誦之¶
　所¶
志學精舎在新昌縣十七都宋孝㢘郭廷發與兄松壑¶
　弟梅荘講肄之所其蔵書樓曰梯雲樓¶
荷溪書堂在新昌縣十七都元李希周建姚雲記之¶
石溪書院在新昌縣義鈞嶺下元提舉胡俊孚建延請¶
<pb:KR2k0045_WYG_021-15b>¶
　姚雲為山長¶
漆氏書堂在新昌縣東頭塘元教諭漆文可建明永樂¶
　中進士漆逺方復新之主事歐陽正記一名養正書¶
　院¶
寳善書堂在新昌縣治東明永樂中漆用常建¶
尉山書院在新昌縣蕩石明劉全曜即梅子真墓側建¶
　書院又曰悦雲山荘¶
曲江書院在新昌縣二十二都明毛懋諫建聚俊秀講¶
<pb:KR2k0045_WYG_021-16a>¶
　學其中¶
四知書院在新昌縣北城外明胡學新建¶
文昌書院在新昌縣治左¶
國朝康熈五年知縣黄運啓建樓三楹中祀文昌左右¶
　為諸生肄業所¶
　　　袁州府¶
昌黎書院在府學西即文公祠明嘉靖間知縣徐栻改¶
　為書院知府汪若氷脩之彭自新記久圮¶
<pb:KR2k0045_WYG_021-16b>¶
國朝康熈三年守道施閏章知府李芳春重建推官鄭¶
　&KR1385;記之¶
南軒書院在府城東湖上夲南軒祠宋端平中州守彭¶
　方建元至元間總管張熈祖重修虞集記¶
六栁書院在宜春縣横塘明進士袁魯訓及江督袁繼¶
　咸讀書䖏也¶
秀江書院在府城西明嘉靖間籍嚴氏産入官撫按允¶
　府議改為書院課士¶
<pb:KR2k0045_WYG_021-17a>¶
髙士書院在府城北學宫右明萬歴癸巳提學錢檟建¶
　祀鄉賢袁京自為記¶
王公書院在府城東門外明侍御王相說建姜曰廣記¶
　之¶
鈐岡書院在分宜縣治東宋淳祐初縣令王杭改卜西¶
　郊建祀濂溪横渠二程朱子仍舊名明崇禎癸未燬¶
　於賊¶
宗濂書院在萍鄉縣東蘆溪鎮宋周濂溪先生監稅是¶
<pb:KR2k0045_WYG_021-17b>¶
　鎮嘗立書院以教授後人即其地建祠又於縣治南¶
　立濂溪書院元末兵燬明𢎞治間知府朱華重建¶
東軒書院在萍鄉縣東二里宋朱子門人胡安之讀書¶
　處¶
昌文書院在萍鄉縣西明嘉靖間同知楊自治知縣蒋¶
　時謨先後成之萬歴戊寅署縣同知陶之肖重修¶
煥文書院在萍鄉舊學基¶
國朝康熈七年知縣孟宗舜建¶
<pb:KR2k0045_WYG_021-18a>¶
張巖書院在萬載縣西獲富里元臨江儒學教授張千¶
　崖立有禮殿以祀先聖有祠以奉周程張邵司馬六¶
　先生張沒其甥萍鄉榮氏率族人子弟就學焉虞集¶
　記¶
晝永書堂在萬載縣建成坊明洪武間長史龍鐔立¶
塢溪書院在萬載縣治東明永樂間左布政易節建¶
圖南精舎在萬載縣貫邑明永樂間孝㢘楊資讀書處¶
　蕭韶記¶
<pb:KR2k0045_WYG_021-18b>¶
綠隂書屋在萬載縣治西南明永樂間郭彦正建以課¶
　其子弟彦正子瑾永樂甲辰進士仕至刑部侍郎周¶
　叙記¶
桐岡書屋在萬載縣治東北明永樂間劉文忠因山水¶
　之勝結屋藏書以教子胡儼潘文奎均有記文忠子¶
　藎成永樂乙未進士仕至刑科給事中¶
朱溪書屋在萬載縣西朱溪橋明處士李克恭建延師¶
　以訓鄉里之俊秀者¶
<pb:KR2k0045_WYG_021-19a>¶
三峰書院在萬載縣東門外明龍國臣建¶
鳳鳴書屋在萬載縣石頭山明嘉靖間孝㢘彭澄建¶
萬松書屋在萬載縣治東明晏朝瑞建因其地周遭萬¶
　松故名¶
竹泉書屋在萬載縣東明處士歐陽恕建¶
緑筠書屋在萬載縣北門外明辛滔建教諭藍渫記¶
歩雲書院在萬載縣明楊嘉和建¶
吴令講堂在萬載縣康樂坊¶
<pb:KR2k0045_WYG_021-19b>¶
國朝康熈間知縣吴自肅建宋繼穜記又知縣常維禎¶
　建講堂於儒學右敖璉記之¶
　　　臨江府¶
清江書院在清江縣治東宋著作郎張洽建¶
金鳳書院在清江縣金鳳洲宋國子司業黎立武建¶
薌林書院在府城東門外宋侍郎向子諲致仕歸里築¶
　别墅明嘉靖間知府李槃於其址建書院¶
仰髙書院在臨江府學東明嘉靖間知府李槃建今名¶
<pb:KR2k0045_WYG_021-20a>¶
　文峰樓¶
石龍書院在城府南明嘉靖間知府錢琦建¶
明經書院在府學内啓聖祠左明隆慶間知府管大勲¶
　建號舎六十間知縣陸書續置膳田劉松記¶
明宗書院在府城南薫門内明崇禎間知縣王心純建¶
　復置田五十畝自為記¶
樂育書院在臨江察院行署前¶
國朝順治八年湖西道蒋顯㨗建¶
<pb:KR2k0045_WYG_021-20b>¶
蕭江書院在清江縣治南¶
國朝順治八年知縣洪其清建¶
雲巖書院在府城孝感坊¶
國朝康熈二年知縣張暥建¶
龍岡書院在清江縣章山¶
國朝康熈六年湖西紳士為參議施閏章建李元鼎記¶
惜隂書院明成化間僉事陳竒於陶侃讀書臺下建立¶
　書院設桓公像以靖節配之提學夏寅扁今名寅與¶
<pb:KR2k0045_WYG_021-21a>¶
　羅倫並記之後漸頽廢崇禎間知縣周文膺復修¶
國朝康熈元年參議施閏章講學臺下知縣胡之霖重¶
　建并移黄勉齋木主並祀焉¶
髙峰書院在新淦縣治東宋縣令黄勉齋建明嘉靖元¶
　年知縣田邦傑重修知府徐問有記隆慶三年知縣¶
　李樂改建於儒學内題曰勉齋祠明末廢¶
國朝康熈四年知縣胡之琳移建惜隂書院舊址¶
金川書院在新淦縣治東北正徳間提學李夢陽建祀¶
<pb:KR2k0045_WYG_021-21b>¶
　練忠貞子寧題其堂曰浩然有記隆慶間知縣李樂¶
　重修姚翼記萬歴庚寅知縣楊宏科移建儒學右祀¶
　忠貞及其父伯尚後令王立轂増脩聶心湯記¶
求仁書院在峡江縣鳳皇山下一名自靖祠明嘉靖間¶
　知府錢琦建祠練子寧後通判何堅改建於山麓羅¶
　洪先記¶
觀瀾書院在峡江縣大安橋左明萬厯中知縣鄭燿建¶
　規制閎厰日與諸生㑹講其中徐必登記復置餼田¶
<pb:KR2k0045_WYG_021-22a>¶
　自為記¶
國朝雍正六年署縣事景四維因田興設義學¶
䝉山書院在新喻縣北䝉山之麓宋司業黎立武建倣¶
　嘉眉故事禮先逹以主試月講季課春秋行釋菜禮¶
　四方来學者雲集及院廢鄉人謂其地曰状元講書¶
　堂¶
石門書院有二一在新喻縣䝉山明洪武初梁寅建寅¶
　字孟敬應召入都議郊祀禮成辭還隠居石門聚書¶
<pb:KR2k0045_WYG_021-22b>¶
　以遺子孫名曰書荘學者稱為石門先生一在新喻¶
　城東保障坊右即石門祠也侍讀張春有記¶
　　　吉安府¶
鳳山書院宋開國男曽宏甫覔城西隙地剏建置養士¶
　田元初以山長領教事大徳間罷至正三年縣尹管¶
　文通重新之劉詵記見桂隠集¶
白鷺洲書院在府城東白鷺洲上宋淳祐閒州守江萬¶
　里以程大中先生嘗為廬陵尉乃即是洲建書院以¶
<pb:KR2k0045_WYG_021-23a>¶
　祀周三程張朱六君子有文宣王廟櫺星門雲章閣¶
　道心堂萬竹堂風月樓浴沂亭齋舎庖湢具偹理宗¶
　御書額之置田租八百石有竒繞城濠池嵗入租銀¶
　五十两贍學徒尋即以祀江文忠劉辰翁記其略元¶
　設山長一員時黄嘉領教事建山長㕔歐陽守道記¶
　之延祐間有奉浮圗教者在書院傍山長余天民請¶
　於總管府撤之立復古亭由是四圍民居隙地悉屬¶
　書院至正乙未總管納速兒丁重修吴思永記明季¶
<pb:KR2k0045_WYG_021-23b>¶
　知府汪可受重修劉應秋記¶
國朝雍正三年知府吴銓重修以居生徒興義學¶
光禄書院在廬陵淳化富田宋開寳二年邑人劉玉建¶
鳳岡精舎元延祐甲辰詔興學校推官陳孝祥州判楊¶
　應星構精舎於廬陵永和鎮奉夫子燕居像以曽子¶
　附朔望率鄉士肅拜二仲丁日行釋菜禮元末兵燬¶
　明洪武初稅課使魏秀重建¶
梅溪書室廬陵羅宗智建以蔵書又推以教其子孫及¶
<pb:KR2k0045_WYG_021-24a>¶
　鄉之俊秀楊士竒有記¶
西原㑹館在廬陵能仁寺左明隆慶間建有田以瞻士¶
　鄉先生陳䝉山王塘南賀定齋軰相繼主教事來學¶
　者常數百人每嵗季月小㑹九月大㑹賀沚有西原¶
　敬止堂記崇禎二年火知府吴率紳士重新劉遇¶
　竒有序¶
益公讀書臺在府城南學宫宋丞相周必大讀書於此¶
明學書院在廬陵儒林鄉明曽養全建祀文天祥胡銓¶
<pb:KR2k0045_WYG_021-24b>¶
　周必大顔端明羅韜五君子南臯鄒元標記¶
依仁書院在郡城内榻水橋明李忠肅邦華建以講學¶
　黃道周侯峒曾題額廵撫觧學龍記之¶
景賢書院即仁夀山景賢堂¶
國朝康熈五年守道施閏章講學於白鷺洲士人病渉¶
　爰就景賢堂舊址剏建書院侍讀張貞生記¶
匡山書院在泰和縣東匡山下南唐邑人羅韜隠居不¶
　仕長興間以博學能文徵授端明殿學士以疾辭歸¶
<pb:KR2k0045_WYG_021-25a>¶
　乃建匡山書院聚徒講學重和間孫羅𢎞重葺明永¶
　樂中裔孫羅汝止新之鄒幼亨記¶
國朝學士張貞生結茅於此闢舎構亭題詠甚多著有¶
　玉山遺響¶
龍洲書院在泰和縣治南澄江上亦名鷺洲書院宋嘉¶
　泰間建甃石為基創至二十楹擇春秋補試前列者¶
　居之立庠長周必大有記謝枋得有跋後圮於水明¶
　𢎞治中知縣楊南金改濟渡菴為之仍額舊名¶
<pb:KR2k0045_WYG_021-25b>¶
雲津書院在泰和縣龍洲上宋嘉定間邑人劉逢原建¶
　逢原銳意正學鄉人争師之曾歴記¶
清節書院在泰和縣治北宋蕭子荆講學其中建炎四¶
　年卒門人私諡清節元至正辛夘清節宗人繼文即¶
　其地建書院立祠祀之仍置田聘名師以教来學者¶
文溪書院在泰和縣治西二里宋邑人曾季永蔵脩於¶
　此紹興間趙師奭記之久廢明𢎞治間知縣楊南金¶
　改西溪寺為之¶
<pb:KR2k0045_WYG_021-26a>¶
栁溪書院在泰和縣治西白鶴觀右宋邑人陳徳卿建¶
　中有湧翠堂臨静齋雲錦坡筠坡臺諸勝嚴萬全記¶
朴山書院在泰和城西元邑人嚴周父建聚學徒於其¶
　中規制一依白鹿洞明初其從孫國子學正從禮重¶
　新之周是脩記從禮之孫士臧復建彭百鍊記¶
武山義塾在泰和縣汶溪側明洪武初國子學録蕭執¶
　以親老乞歸其鄉人就學者日衆同里蕭鵬舉廬陵¶
　王伯衢兄弟相與成之中為講堂旁列號舎宋濂題¶
<pb:KR2k0045_WYG_021-26b>¶
　額劉楚記¶
南薫書院明永樂中泰和石臺蕭氏剏劉東園子彦教¶
　授其中梁潛有記見泊菴集¶
萃和書社在泰和縣儒學右即大墖寺故址明嘉靖間¶
　郭應奎建胡松記萬歴間知縣濮中玉重修¶
清風書院在泰和縣南四十里明知縣楊南金毁螺山¶
　滛祠建見西昌存古録¶
静齋書院在泰和城南龍洲上明御史陳文鳴建初為¶
<pb:KR2k0045_WYG_021-27a>¶
　休笑菴正徳間詔毁天下額外寺觀文鳴因佃是菴¶
　為之既而拓其基作髙漚草堂三間觀蓮軒緑野堂¶
　萬卷樓各為廂房以居㳺學者羅欽順記¶
白雲書院在吉水縣治北宋邑人陳子張所築曾鞏記¶
　之¶
磻溪書院在吉水縣同水鄉宋周澤之建¶
龍城書院在吉水縣七都宋曾無疑建無疑名三異嘗¶
　與朱子論揲筮之數學者稱雲巢先生¶
<pb:KR2k0045_WYG_021-27b>¶
文昌書院在吉水縣文昌鄉元翰林編脩王相建以教¶
　其鄉之子弟及四方從㳺者明初王氏重修之¶
白沙書院在吉水縣文昌鄉元時白沙張氏所建劉岳¶
　申有記¶
仁山書舎在吉水縣南文江明洪武初邑人劉恵庭建¶
　其子子齡増構館閣亭軒聚古今圗書以待来學者¶
　解縉記¶
竹林書舎在吉水縣明洪武間邑人陳秉獻秉哲兄弟¶
<pb:KR2k0045_WYG_021-28a>¶
　絃誦之所解縉記¶
同江書院在吉水縣西同水鄉明尚書曾同亨建同亨¶
　事羅文恭胡廬山講致良知之學¶
復初書院在吉水縣西門外明司馬毛伯温故居縣令¶
　陳王輝建復初書院以祠之且俾諸生講業焉¶
仁文書院在吉水縣東門外明知縣徐學聚建為鄒南¶
　臯講學所南臯有記萬歴中毁尋復天啓間魏璫拆¶
　毁追價崇禎壬午知縣沈中柱奉憲檄修復李日宣¶
<pb:KR2k0045_WYG_021-28b>¶
　記¶
國朝康熈二年知縣某拆修湖西道公署守道施閏章¶
　責令重建李元鼎記其略¶
瀧江書院在吉水縣文昌鄉明知縣沈裕建¶
養中書院在吉水縣東虎邱山明正統間知縣劉成建¶
　四壁皆録儒先語又大書誠明敬義四箴以示學者¶
曲江書院在吉水縣三曲灘明羅匡湖建¶
江陽書院在吉水縣五都元潭明邑人建祀羅文恭洪¶
<pb:KR2k0045_WYG_021-29a>¶
　先¶
崇桂書院在吉水縣二十都烏江明鄒元標講學之所¶
泮東書院在吉水學右舊為鄒南臯㑹講地邑人鄒劉¶
　周李四姓公建¶
求仁書舎在吉水縣學堂寺明萬歴間邑人為胡直建¶
　直字敬方學者稱西澗先生¶
皇寮書院在永豐縣二都渝洲唐劉慶霖為吉州通判¶
　流寓永豐建書院以講學其十二世孫劉琰重建周¶
<pb:KR2k0045_WYG_021-29b>¶
　雲朱輿言均有記¶
清風書院在永豐縣秋江宋觀察推官劉禹錫淳熈間¶
　致仕歸築清風臺吟詠其中後改書院¶
湖頭書院在永豐縣治西宋邑人金汝礪聚徒講學之¶
　所明永樂間裔孫金從緘重修¶
武城書院在永豐縣西遷鶯鄉元學士曾徳裕創祠先¶
　聖先師以其父武城伯晞顔配享宗黨来學者居之¶
　移文集賢院朝議可之俾曾氏子孫賢者掌其教吳¶
<pb:KR2k0045_WYG_021-30a>¶
　澄記¶
志歐書院在永豐縣西平湖元延祐間學士曾靖翁建¶
　中構聖殿左為歐陽公祠前為講堂翼以兩廡四齋¶
　又置贍田五百畝生徒来學者常百餘人杜顯祖記¶
陽豐書院在永豐縣治西藥師寺後元至元間進士陳¶
　應沐與弟起鳴起元建規制如儒學延祐四年賜額¶
　吴澄記¶
浮雲書院在永豐縣鷲溪雞山之陽初名道院後更書¶
<pb:KR2k0045_WYG_021-30b>¶
　院元劉鶚建以教其鄉族子弟置贍田若干畝掲奚¶
　斯記之歐陽元賦之元末兵燬明初鶚子公鐸重修¶
　楊士竒曾棨俱有記¶
中山書院在永豐縣秋江元至順間翰林待制陳植謫¶
　博羅令歸建書院¶
金牛書院在永豐明徳鄉金牛洞明成化間修撰羅倫¶
　蔵修之所¶
龍雲書院在永豐縣東湖明南京兵部主事劉忠講學¶
<pb:KR2k0045_WYG_021-31a>¶
　處忠字顯仁以古人實學自期閩楚浙蜀之士来學¶
　者甚衆建書院以居之¶
一峰書院在永豐縣儒學西明𢎞治間知府張本知縣¶
　鄭濬建祀一峰羅倫邵寳記¶
六一書院在永豐縣西石橋寺明嘉靖間知縣張言建¶
　祀歐陽文忠鄒守益記¶
秀溪書院在安福縣西三十里宋嘉泰間邑人周奕建¶
　講經有堂諸生有舎叢書其間楊萬里記見誠齋集¶
<pb:KR2k0045_WYG_021-31b>¶
石岡書院在安福城東南三十里宋蕭儀鳳始剏書院¶
　宋末燬於兵儀鳳從孫徙梅溪復剏之元季又燬梅¶
　溪之孫三溪復剏之明永樂中名士共為詩梁潛作¶
　序楊士竒記之¶
竹園書院在安福縣治南宋劉𢎞仲建朱子胡文定俱¶
　有詩明永樂間邑人孫大淵修李時勉記之¶
安田書塾在安福上田鄉元天歴間李辛翁建禮殿設¶
　講堂置齋舎贍田吳澄有記¶
<pb:KR2k0045_WYG_021-32a>¶
書岡精舎在安福縣治南明洪熈間張衡建吴與弼記¶
前溪書院在安福縣治南明𢎞治間劉教建崔銑記¶
復古書院在安福縣治南門外即舊學基明嘉靖間知¶
　縣程文徳建中為文明堂後為茂對堂尊經閣忠信¶
　篤敬兩齋號舎庖湢俱備程文徳與聶豹鄒守益各¶
　有記隆慶間知縣李忱修之劉陽記書院田萬歴九¶
　年奉文變賣後知府余之楨知縣閔世翔增置立三¶
　先生祠祀王文成程文徳鄒守益二賢祠祀布衣劉¶
<pb:KR2k0045_WYG_021-32b>¶
　文敏劉肇衮王時槐記¶
復真書院在安福縣治南五十里即北真觀廢址明嘉¶
　靖戊午邑人公建中為講堂後為聚奎樓祀劉文敏¶
　劉邦采劉陽尹一仁四先生樓後為堂專祀鄒東廓¶
　以朱調王鑄王釗朱叔相等從祀焉堂前為萃勝樓¶
　以蔵書聶豹羅洪先各有記¶
國朝康熈三年王吉周煥倡修施閏章記¶
復禮書院在安福縣治西明隆慶間邑人劉元卿倡建¶
<pb:KR2k0045_WYG_021-33a>¶
　中為明徳堂後為留帖閣公捐田并山林荘屋萬歴¶
　間陳國相捐田三十畝每嵗於書院講鄉約舉文㑹¶
識仁書院在安福縣治西明萬歴間王師仁同士民公¶
　建中為志學堂前為復初堂中祀瀘瀟先生劉元卿¶
　以西里諸賢附焉¶
國朝康熈初里人姚開逖倡修¶
任仁精舎在安福縣治北舊為鄒太常善講學地御史¶
　朱鴻謨即其地為祠祀之¶
<pb:KR2k0045_WYG_021-33b>¶
道東書院在安福縣治東祀李忠文時勉及劉㢘節劉¶
　養沖彭石屋諸人張召南記¶
近聖㑹館在安福縣治南邑人朱叔相建¶
中道㑹館在安福縣西洋澤萬歴間士民公建劉元卿¶
　記¶
龍溪書院在萬安縣治西宋趙清獻忭守䖍周濂溪敦¶
　頥為司理經游龍溪及香林寺初建濂溪祠乆而改¶
　為書院中為宣聖像傍列周子二程以配祀明洪武¶
<pb:KR2k0045_WYG_021-34a>¶
　間修之黎奎觧縉各有記¶
國朝康熈間知縣胡樞黄圗昌相繼修復¶
昻溪書院在萬安縣昂溪里為宋儒叚奎齋講學處文¶
　文山顔而記之¶
儒林義塾在萬安縣鄧林街元劉桂平建設塾延師凡¶
　黨里子弟童䝉以上悉許来學施田若干畝吳澄記¶
屏山書院在永新縣南山元大徳間邑人劉南可建聚¶
　徒授學後改為紫霄觀¶
<pb:KR2k0045_WYG_021-34b>¶
崇正書院在永新縣鳳尾湖明嘉靖間尚書尹臺建有¶
　記見洞麓堂集¶
鵞峰書屋在永寕縣治南明知縣陸時雍建有記¶
　　　撫州府¶
臨汝書院在府城西南二里宋淳祐九年馮去疾提舉¶
　江南西路以朱子嘗臨是邦故立書院祠之規畫悉¶
　仿學制元延祐間燬於火山長黄鎮同知馬合睦新¶
　之吴澄記至正辛巳照磨王堅孫山長張震重修禮¶
<pb:KR2k0045_WYG_021-35a>¶
　殿講堂門廡齋舍煥然一新虞集記¶
峨峰書院在府城南青雲峰左宋嘉定間㕘政李晥捐¶
　俸同知縣黄幹建以講堂面峨峰故名王克勤記¶
崇儒書院在府城南祀宋晏元獻王荆公曽文定陸文¶
　安元吳草廬明吳康齋薦紳每講㑹於此明鄒元標¶
　有記又陳文燧有書院學田記¶
碧澗書院在臨川縣銅陵山陽宋知南康軍晁百談建¶
紅泉精舎在臨川縣銅陵山陽宋曾極建¶
<pb:KR2k0045_WYG_021-35b>¶
漁墅書院在崇仁縣東鄢巷宋安撫使陳元晉建一名¶
　文溪書院¶
成岡書院在崇仁縣二十都元邑人李幼常建儲書淑¶
　後吳澄記之¶
草廬書院在崇仁縣東耆小港元至元間監邑阿里建¶
　祀吳草廬澄¶
邵菴書院在崇仁縣北郭元至正間監邑重喜建祀虞¶
　集¶
<pb:KR2k0045_WYG_021-36a>¶
巴山書院在崇仁縣石荘明景泰間吳宣建宣字師尼¶
　為鎮逺知府有野菴文集¶
小陂書院在崇仁縣小陂明正統間吳康齋講學於此¶
　時陳獻章胡居仁胡九韶諸儒俱從㳺焉後即為祠¶
　亦名康齋書院¶
寳唐書院在崇仁縣學後明萬歴間知縣李紹春建義¶
　民謝宗元捐資吳道南記之¶
文昌書院在崇仁縣治左¶
<pb:KR2k0045_WYG_021-36b>¶
國朝順治間知縣謝穎璜建有記¶
鹿岡書院在宜黄縣鹿岡宋嘉祐間杜子野建王荆公¶
　嘗師事子野受業處名拏雲館¶
定安書院在宜黄縣十九都宋靖康間王革讀書之所¶
遺安書院在宜黄縣待賢鄉宋鄒次陳講學處次陳字¶
　周弼中博學宏辭科值革命隠居不仕逺近學者多¶
　從之¶
槐堂書院在金谿縣治西宋紹定間縣令陳詠之建祀¶
<pb:KR2k0045_WYG_021-37a>¶
　復齋象山兩先生陸氏舊有槐堂因扁以名𫝊子雲¶
　記淳祐十年縣令王中立重脩州守葉夢得記之¶
石林書院在金谿縣西南四十里宋撫州守葉夢得建¶
　明知府周瑛題額¶
　　按宋史葉夢得字少藴號石林居士處州人徙湖¶
　　州建炎中官至户部尚書未嘗守撫而貴溪人葉¶
　　夢得則嘗守撫州但不號石林姑存之以備考¶
青田書院在金谿縣北三十里乃三陸先生之鄉元大¶
<pb:KR2k0045_WYG_021-37b>¶
　徳間縣尹張居懌特建以祠程鉅夫記¶
崇正書院在金谿縣治西明嘉靖間知縣馮元鼎建祀¶
　朱陸二先生王蓂記崇禎間兵廵道吳麟瑞重修¶
象山書院在金谿縣西門外二里明嘉靖間知縣程秀¶
　民以西升廢寺改祀象山先生兩傍翼以號舎棲来¶
　學者¶
心齋書院在樂安縣流坑宋儒董徳修師事象山教授¶
　於家從㳺者為建書院王畿記中有潛心堂孫潤記¶
<pb:KR2k0045_WYG_021-38a>¶
子男書院在樂安縣流坑為宋廬陵開國子董徳元長¶
　清開國男董敦逸立¶
慈竹書院在樂安縣西宋侍郎樂史建明裔孫樂翰重¶
　修羅汝芳記¶
杏塢書院在樂安縣招攜鄉宋里人鄧氏建樽齋曾丰¶
　記又曾思文建沂水書院於嚴溪¶
古梅書院在樂安縣衙背宋儒詹元吉由進士授古田¶
　尉致仕家居味伊洛遺書四方来學者衆建書院以¶
<pb:KR2k0045_WYG_021-38b>¶
　居之¶
鰲溪書院在樂安縣治東元邑人夏友蘭建吳澄記友¶
　蘭字幼菴少從草廬先生㳺邑尉明安岱爾捐置書¶
　院田五百畝皇慶元年賜額設官規制與白鹿鵞湖¶
　等¶
西溪書院在樂安縣西坑元儒何中建¶
栁塘書院在樂安縣治東元大徳中縣尉明安岱爾建¶
龍岡書院在樂安縣龍頭岡元邑人謝均福與其弟均¶
<pb:KR2k0045_WYG_021-39a>¶
　夀建以講學明天順間五世孫謝輔即其地新之買¶
　田以供祭祀束脩之費陳獻章記¶
卧雲書院在樂安縣招攜鄉明董時翀建龔廷獻記¶
安定書院在樂安縣治前明胡伯成建祀安定先生羅¶
　汝芳記¶
道鄉書院在樂安縣南鎮安橋明天啓間知縣莊學曾¶
　建祀李見羅鄒元標題額¶
大成書院在樂安縣雲鄉明時里人公建中曰至善堂¶
<pb:KR2k0045_WYG_021-39b>¶
　董翔鵬記¶
　¶
　¶
　¶
　¶
　¶
　¶
　江西通志卷二十一¶
