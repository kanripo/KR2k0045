# -*- mode: mandoku-view; -*-
#+TITLE: 江西通志
#+DATE: 2015-08-24 22:41:43.257782
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷一百四十二
<pb:KR2k0045_WYG_142-1a>¶
欽定四庫全書¶
　江西通志卷一百四十二¶
　　藝文(傳/)　(贊/)　(頌/)　(銘/)¶
　晉¶
　　五柳先生傳　　　　　　　　　陶　潛¶
先生不知何許人也亦不詳其姓字宅邊有五柳樹因¶
以為號焉閒静少言不慕榮利好讀書不求甚解每有¶
㑹意便欣然忘食性嗜酒家貧不能常得親舊知其如¶
<pb:KR2k0045_WYG_142-1b>¶
此或置酒而招之造飲輒盡期在必醉既醉而退曽不¶
&KR0532;情去留環堵蕭然不蔽風日裋褐穿結簞瓢屢空晏¶
如也嘗著文章自娛頗示已志忘懐得失以此自終贊¶
曰黔婁有言不戚戚於貧賤不汲汲於富貴味其言兹¶
若人之儔乎引觴賦詩以樂其志無懐氏之民歟葛天¶
氏之民歟¶
　宋¶
　　六一居士傳　　　　　　　　　歐陽修¶
<pb:KR2k0045_WYG_142-2a>¶
六一居士初謫滁山自號醉翁既老而衰且病将退休¶
於滁水之上則又更號六一居士客有問曰六一何謂¶
也居士曰吾家藏書一萬卷集録三代以來金石遺文¶
一千卷有琴一張有棊一局而嘗置酒一壺客曰是為¶
五一爾奈何居士曰以吾一翁老於此五物之間是豈¶
不為六一乎客笑曰子欲逃名者乎而屢易其號此荘¶
子所謂畏影而走乎日中者也余将見子疾走大喘暍¶
死而名不得逃也居士曰吾固知名之不可逃然亦知¶
<pb:KR2k0045_WYG_142-2b>¶
夫不必逃也吾為此名聊以志吾之樂爾客曰其樂如¶
何居士曰吾之樂可勝道哉方其得意於五物也泰山¶
在前而不見疾雷破柱而不驚雖饗九奏於洞庭之野¶
閲大戰於涿鹿之原未足喻其樂且適也然嘗患不得¶
極吾樂於其間者世事之為累者衆也其大者有二焉¶
軒裳珪組勞吾形於外憂患思慮勞吾心於内使吾形¶
不病而已悴心未老而先衰尚何暇於五物哉雖然吾¶
自乞其身於朝者三年矣一日天子惻然哀之賜其骸¶
<pb:KR2k0045_WYG_142-3a>¶
骨使得與此五物偕返於田廬庻幾償其夙願焉此吾¶
之所以志也客復笑曰子知軒裳珪組之累其形而不¶
知五物之累其心乎居士曰不然累於彼者已勞矣又¶
多憂累於此者既佚矣幸無患吾其何擇哉於是與客¶
俱起握手大笑曰置之區區不足較也已而歎曰夫士¶
少而仕老而休蓋有不待七十者矣吾素慕之宜去一¶
也吾嘗用於時矣而訖無稱焉宜去二也壮猶如此今¶
既老且病矣乃以難彊之筋骸貪過分之榮禄是将違¶
<pb:KR2k0045_WYG_142-3b>¶
其素志而自食其言宜去三也吾負三宜去雖無五物¶
其去宜矣復何道哉熙寜五年九月七日六一居士自¶
傳¶
　　董隱子傳　　　　　　　　　　黄庭堅¶
董隱子隱於乞人從人乞於南康市中與酒無不飲未¶
嘗見其醉連敗紙蔽後前衣穿結不周腹背風雪人挾¶
纊戰栗其面有孺子色視衆人之所嚴如涕唾人以世¶
俗所重利要之不滿一笑也或祈嚮願聞其方則曰無¶
<pb:KR2k0045_WYG_142-4a>¶
能乞爾無它言皆玩人然狂而不悖髙安劉格道純晚¶
得之與為禮甚愿為置酒解衣衣之與言或時語不狂¶
自道宿人年三十六矣熟視二十許人也道純得疱瘡¶
如蓓蕾潰肌膚岑岑痛晝夜生數十隱子為和劑五日¶
良已異日陰與方士約買藥煮丹砂期未至語不聞侍¶
旁隱子又來飲起握道純手曰冶金鑄銀奔馬即死禍¶
乞一榼酒行歌而往曰歸飲吾同舎明日遣人問安留¶
榼舍旁乞人去矣數日客見之於潯陽猶寄聲别道純¶
<pb:KR2k0045_WYG_142-4b>¶
不了其來之始其去以庚申正月十三日¶
　明¶
　　御製周顛仙人傳　　　　　　　明太祖¶
顛人周姓者自言南昌屬郡建昌人也年一十有四嵗¶
因患顛疾父母無暇常拘於是顛入南昌乞食於市嵗¶
如常顛如是更無他往元至正間失記何年忽入撫州¶
一次未幾仍歸南昌有時施力於市户之家日與儔人¶
相雜暮宿閭閻之下嵗将三十餘俄有異詞凡新官到¶
<pb:KR2k0045_WYG_142-5a>¶
任必謁見而訴之其詞曰告太平此異言也何以見當¶
是時元天下承平将亂在邇其顛者故發此言乃曰異¶
詞不數年元天下亂所在英雄據險殺無寜日其稱偽¶
漢陳友諒者帥烏合之衆以入南昌其顛者無與語也¶
未幾朕親帥舟師復南昌城降朕撫民既定而歸建業¶
於南昌東華門道左見男子一人拜於道旁朕謂左右¶
曰此何人也左右皆曰顛人朕三月歸建業顛者六月¶
至朕親出督工逢顛者來謁謂顛者曰此來為何對曰¶
<pb:KR2k0045_WYG_142-5b>¶
告太平如此者朝出則逢之所告如前或左或右或前¶
或後務以此言為先有時遥見以手入胷襟中似乎討¶
物以手置口中問其故乃曰蝨子復謂曰幾何對曰二¶
三斗此等異言大槩知朕之不寜當首見時即言婆娘¶
歹又鄉談中常歌云世上甚麽動得人心只有臙脂胚¶
粉動得婆娘嫂裏人及問其故對曰你只這般只這般¶
每每如此及告太平終日被此顛者所煩特以燒酒醉¶
之明日又來仍以蝨多為説於是製新衣易彼之舊衣¶
<pb:KR2k0045_WYG_142-6a>¶
新衣至朕視顛者舊裙腰間藏三寸許菖蒲一莖謂顛¶
者曰此物何用對曰細嚼飲水腹無痛朕細嚼水吞之¶
是後顛者日顛不已命蒸之初以巨缸覆之令顛者居¶
其内以五尺圍蘆薪縁缸煅之薪盡火消掲缸而視之¶
儼然如故是後復蒸之以五尺圍蘆薪一束半以缸覆¶
顛者於内周遭以火煅之煙消火滅之後掲缸視之儼¶
然如故又未幾時以五尺圍蘆薪兩束半以缸覆顛者¶
於内煅煉之薪盡火消之後掲缸視之其煙凝於缸底¶
<pb:KR2k0045_WYG_142-6b>¶
若張綿状顛者微以首撼撼小水微出即醒無恙命寄¶
食於蒋山寺主僧領之月餘僧來告顛者有異状與沙¶
彌爭飯遂怒不食今半月矣朕竒之明日命駕親往詢¶
視之至寺遥見顛者來迓步趨無艱容無饑色是其異¶
也因盛殽羞同享於翠微亭膳後密謂主僧曰令顛者¶
清齋一月以視其能否主僧如朕命防顛者於一室朕¶
每三日一問問至二十有三日果不飲膳是出凡人也¶
朕親往以開之諸軍将士聞是爭取酒殽以供之大飽¶
<pb:KR2k0045_WYG_142-7a>¶
弗納所飲食者盡出之良久召至朕與共享食如前納¶
之弗出酒過且酣先於朕歸道旁側道右邊待朕至及¶
朕至顛者以手畫地成圏指謂朕曰你打破箇桶做箇¶
桶發此異言當是時金陵村民聞之爭邀供養一日逢¶
後生者俄出異詞噫敎你充軍便充軍又閒中見朕常¶
歌曰山東只好立一箇省未幾朕将西征九江特問顛¶
者曰此行可乎應聲曰可朕謂顛者曰彼已稱帝今與¶
彼戰豈不難乎顛者故作顛態仰面視房之上久之穩¶
<pb:KR2k0045_WYG_142-7b>¶
首正容以手拂之曰上面無他的朕謂曰此行你偕往¶
可乎曰可詢畢朕歸其顛者以平日所持之拐擎之急¶
趨朕之馬前摇舞之状若壮士揮戈之勢此露必勝之¶
兆後兵行帶往至皖城無風舟師難行遣人問之顛者¶
乃曰只管行只管有風無膽不行便無風於是諸軍上¶
牽以舟薄岸泝流而上不二三里微風漸起又不十里¶
大風猛作揚帆長驅遂達小孤朕曽謂相伴者曰其顛¶
者無正語防閑之倘有謬詞來報至馬當江中江豚戲¶
<pb:KR2k0045_WYG_142-8a>¶
水顛者曰水怪見前損人多伴者來報朕不然其説顛¶
果無知棄溺於江中至湖口失記人數約有十七八人¶
将顛者領去湖口小江邊意在溺死去久而歸顛者同¶
來問命往者何不置之死地又復生來對曰難置之於¶
死語未既顛者猝至謂朕欲食朕與之食食既顛者整¶
頓精神衣服之類若逺行之状至朕前鞠躬舒項謂朕¶
曰你殺之朕謂曰被你煩多殺且未敢且縱你行遂糗¶
糧而往去後莫知所之朕於彭蠡之中大戰之後回江¶
<pb:KR2k0045_WYG_142-8b>¶
上星列水師以據江勢暇中試令人往匡廬之下顛者¶
所向之方詢土居之民要知顛者之有無地荒人無惟¶
太平宫側草莽間一民居之以顛者状云之謂民人曰¶
是曽見否對曰前者俄有一瘦長人物初至我處聲言¶
好了我告太平來了你為民者用心種田語後於我宅¶
内不食半月矣深入匡廬無知所之朕戰後歸來癸卯¶
圍武昌甲辰平荆楚乙巳入兩浙戊午平吳越下中原¶
兩廣福建天下混一洪武癸亥八月俄有赤脚僧名覺¶
<pb:KR2k0045_WYG_142-9a>¶
顯者至自言於匡廬深山巖壑中見一老人使我來謂¶
大明天子有説聞其説乃云國祚殿廷儀禮司以此奏¶
朕思方今虚誑者多朕馭宇内至尊於黔黎之上奉上¶
下於兩間善聴善見恐貽民笑故不見不答是僧伺候¶
四年仍往匡廬意在欲見朕不與見但以詩二首寄之¶
去後二年使人詢之果曽再見否其赤脚者云不復再¶
見又四年朕患熱症幾将去世俄赤脚僧至言天眼尊¶
者及周顛仙人遣某送藥至朕初又不欲見少思之既¶
<pb:KR2k0045_WYG_142-9b>¶
病人以藥來雖真假合見之出與見恵朕以藥藥之名¶
二其一曰温良藥兩片其一曰温良石一塊其用之方¶
金盆子盛著背上磨著金醆子内喫一醆便好朕遂服¶
之初無甚異初服在未時間至㸃燈時周身肉内搐掣¶
此藥之應也當夜病愈精神日强一日服過兩番乃聞¶
有菖蒲香醆底有丹砂沈墜鮮紅異世有者其赤脚僧¶
云某住天池寺去巖有五里餘俄有徐道人來言竹林¶
寺見請往視之某與同往見天眼尊者坐竹林寺中少¶
<pb:KR2k0045_WYG_142-10a>¶
頃一披草衣者入某謂天眼曰此何人也對曰此周顛¶
是也方今主所詢者此人也即今人主作熱爾當送藥¶
與服之天眼更云我與顛已和人主詩某問曰詩将視¶
看對曰寫於石上某於石上觀之於懸崖處果有詩二¶
首朕謂赤脚曰還能記乎曰能即命録之初見其詩麤¶
俗無韻無聫似乎非詩及遣人詣匡廬召致之使者至¶
杳然矣朕復以是詩再觀其詞其字皆異尋常不在鐫¶
巧但説事耳國之休咎存亡之道已決矣故紀之以示¶
<pb:KR2k0045_WYG_142-10b>¶
後人¶
　　五荆傳　　　　　　　　　　　劉　崧¶
蕭氏有五兄弟居邑之武山下其長者曰翀次者曰翴¶
曰□曰翪曰翬翀之父自新□之父自明皆先卒翴之¶
父自成年且垂老故無恙五人者皆嚴事之又能通有¶
無均瘠肥同休戚敦叙友睦勤好詩禮每旦各督僮奴¶
出耕歸則相與讀書鳴琴吹弄簫&KR1055;以歡聚於一堂之¶
上無間言焉㑹有㫖起均糧城甓自成以田税業等任¶
<pb:KR2k0045_WYG_142-11a>¶
總甲事造運舟命翀往涖之或有察其黨與並為奸利¶
者朝廷遣官出讞翀引服在行既而慮自成弗安即以¶
書慰其家謂叔父年老宜留已當自行也自成聞而不¶
悦得翀書輒碎裂之不復視曰吾兄早亡僅一子又未¶
有嗣忍擠以往乎乃奮然出告姪某實誣冐自成名在¶
法自成實當往二人庭爭不已至相持抱大哭官府不¶
能決卒按籍坐自成而出翀翀哭於門外不去自成遥¶
勞之曰汝亟歸視家事萬無以老身為慮也聞者傷之¶
<pb:KR2k0045_WYG_142-11b>¶
後府以自成送臺獄議役終其身以貸死且往屯淮滁¶
間翀與諸弟泣而聚謀曰吾叔父其遂不返乎今官府¶
事方殷盍分力以共濟衆曰諾時翬最少乃命翬率子¶
姪以就學而命翪督耕稼命□造縣服役事而已與翴¶
将更迭往省於滁州㑹檄下有罪者許輸粟河州以自¶
贖翀即日收其家貲貨得若干先遣翴齎往京師以聴¶
命久之不報翀憂憤不自勝乃更傾貲産至斥婦女妝¶
奩得錢鈔若干以繼益之将行其長子女遽嬰疾暴卒¶
<pb:KR2k0045_WYG_142-12a>¶
翀不暇頋而去先自成在滁陽聞翀來亟命為書緩之¶
翀不為止比至京則前贖律且格不行翀過滁陽與其¶
弟翴先後在侍凡三十餘日而返家故有隙地當中堂¶
之北兄弟旦夕嘗游息焉或言某所有紫荆樹可移植¶
者及得之則同根而幹者凡五衆異之以為&KR0181;荆兄弟¶
數也而其數若有合焉久之芽葉分敷其間一幹乃獨¶
異而非是衆曰宜去之且祝曰符吾兄弟也宜更生未¶
㡬有茁而上挺者視之果荆樹也衆則大喜遂酌酒酹¶
<pb:KR2k0045_WYG_142-12b>¶
之設具燕焉翀為之賦五荆詠以示諸弟賔客合而和¶
之者若干人余時親見故不敢泯其事而為之傳且将¶
使居滁陽者聞而喜慰焉贊曰田真之事逺矣昔陸士¶
衡賦豫章行謂三荆歡同株而孝友傳又謂古有兄弟¶
忿欲分異出見三荆同根接葉連陰而止其即田真歟¶
抑古者固自有其事歟然未聞有五荆者今蕭氏兄弟¶
罹患難蹈顛沛極矣而所以和其家同其心者不變而¶
益堅則荆之發祥也宜哉夫始而視之以見類之異者¶
<pb:KR2k0045_WYG_142-13a>¶
猶可以同其榮況同氣乎終而視之以其類之真者乃¶
所以應其氣之同固自有不可得而缺者歟¶
國朝¶
　　贈太常寺少卿彭公傳(子端吾/)　　李　紱¶
彭公諱好古字子述廬陵人徙河南夏邑父舉人諱中¶
美有儒行母劉氏生公時云有異兆弱冠舉嘉靖丁酉¶
鄉試十試於禮部不售就縣職得直隸新城理極衝如¶
無事刻苦自勵時有欲行元人水田之議者檄下新城¶
<pb:KR2k0045_WYG_142-13b>¶
白溝河水利可用公為書白上官言奪民桑棗禾黍成¶
利冀秔稻未必然之獲不可一春分浴種需水而白溝¶
氷始泮入秋未收稻而九河下流倒漾稻且無遺種不¶
可二農器水陸異用農事南北異習養農師易農具多¶
費困民不可三事乃中止至穆廟時興水利三輔騷然¶
民益思公功新城與興州屯地牙錯民地占籍頗贏奸¶
民以欺隱持小民請清丈公力持不可謂丈量事煩擾¶
増課無㡬而重困吾民且藏富於民即藏冨於國也大¶
<pb:KR2k0045_WYG_142-14a>¶
吏韙之後江陵張公居正大括民田朋家作仇新城父¶
老嘅歎謂向匪彭公此令不待今日矣新城有為緹帥¶
者善大學士徐公階屬所知諷公曰由我通相公可立¶
躋臺省公謝曰吾聞相公賢若由竇以進必以為不肖¶
矣府推官侯則素貪冐行縣時公不具例金因短公於¶
巡撫張公張襄陽人公婣婭有分巡襄陽者張方為舉¶
人以事相迕因遷怒公又入推官譖遂調公新安簡縣¶
新城民千餘人赴吏部乞留尚書楊公博曰令果賢耶¶
<pb:KR2k0045_WYG_142-14b>¶
調則難為令留則難為巡撫遂改令陜西同官同官古¶
祋祤地邊餉所道田瘠而役煩士習苦窳公日勸農桑¶
課經義教養並修漆沮水囓城築其岸捍之大市陳爐¶
村為陶冶所盜哨聚其間公勸築小堡嚴更堠盜因以¶
息石州之亂三秦震動縣有金鎖關為西安咽喉地公¶
察其西南髙山築濟陽寨與關為犄角屹然天險俄獲¶
一諜者軍門訊之云石州虜使偵道欲由延安趨長安¶
今已知險難越無憂也同官以漆沮既同得名山髙水¶
<pb:KR2k0045_WYG_142-15a>¶
駛田不可稻耀州富平欲鑿山通漆沮灌田其邑人吏¶
部尚書孫公丕揚主之公抗言勞已民以利鄰非智同¶
官固不為用人力以利已非仁耀富平獨安乎孫公無¶
以奪苐曰令强項强項已而直𨽻巡撫張公移節撫陜¶
西同列危之公笑曰吾盡吾職已耳既至果檄公察平¶
涼延安鞏昌鳳翔四府兵馬錢糧意以困公公夏出冬¶
歸歴三千餘里登對欵件無毫髮舛迕張公大才之悔¶
向時不能知公然公尋得疾遂不起檢槖止俸銀四兩¶
<pb:KR2k0045_WYG_142-15b>¶
士民衋傷共伐木為棺同僚賻助始得歸𦵏而巡撫賻¶
尤厚公清勁屹然特立遇事徑行務利民不茍悦上官¶
卒能使忮者悔心非所謂誠能動物者耶子八人端吾¶
尤知名以其官贈公太常寺少卿¶
端吾字元荘少而卓犖頎身玊立音吐如洪鐘萬厯乙¶
酉鄉試魁其經辛丑成進士授内閣中書舎人丁未考¶
選山西道御史時朝臣各立門户公疏數十上力掊權¶
貴破依附之習著破黨論極言其害為黨者患之戊申¶
<pb:KR2k0045_WYG_142-16a>¶
出巡鹽兩淮淮課半天下而鹽政日壊邊商内商與水¶
商相為灌輸水商困則二商皆困司課者法令苛宻朘¶
削水商罄槖不能支往往徙業去公至布寛政勞來撫¶
䘏之禁剪單緒掣諸弊四單齊發掣無時視上江鹽值¶
低昻為緩急緝販梟清奸儈擇賢吏司掣商因大甦富¶
安有東河中分三團為鹺運要路久淤窒運公親相度¶
奏請濬治又建二閘使淮泗不下洩遂為永利江都有¶
漢儒董公祠闢而新之課士其中比報命課倍舊額而¶
<pb:KR2k0045_WYG_142-16b>¶
嚢不私一錢人稱為氷御史云尋改按漕是春水涸滯¶
艘四千餘又漕臣謝事去公乗單舸晝夜馳督無遺策¶
運道始通小灘以部員監兌無益而滋擾特奏罷之事¶
竣奉命巡四川建南猓蠻方犯順邊報旁午公偵得猓¶
情非大創不可奏請以吳公用先為巡撫劉公綎為帥¶
必平猓神宗方倦勤疏多留中獨公奏輒報可已復為¶
劉公畫策鑿重慶山路進兵時咸謂非便卒平猓改設¶
流官事具公所為平猓全書後川南奢氏亂諸路惟重¶
<pb:KR2k0045_WYG_142-17a>¶
慶一綫通尤賴其濟乃益服公方略公在川執法不避¶
勢要有依藩王為大憝者捕得即杖殺之是時廬陵彭¶
給事芹生與公並以伉直著人稱二彭以比漢二鮑然¶
終為忌者所中外補㕘議道未幾入謫籍公怡然以歸¶
光宗即位起用言事諸臣補公行人司副旋遷光禄寺¶
丞晉少卿公方圖報効綜出入覈浮費不茍為依隨改¶
太常寺少卿祀祝步趨唯謹陞右通政同僚皆後進獨¶
公嶷然老成咸奉為典型焉熹宗在位逆璫魏忠賢擅¶
<pb:KR2k0045_WYG_142-17b>¶
命朝士必出其門頗重公使私人致辭上公欲一識公¶
面公謝曰不佞居官三十年守身若處子豈少而守節¶
老乃呈身耶璫大恨天啟五年崔呈秀為逆黨畫策令¶
京堂官自陳欲盡去善類公即具疏乞休閣議留公璫¶
恚曰此人面目何状我不識何留為遂勒令致仕既歸¶
聞緹騎四出楊左諸君子皆下獄憤鬱致疾年七十竟¶
卒所著嵩螺山人集若干卷嵩螺其别號也又有蘭臺¶
奏議鹽漕兩志按蜀紀保家規愛日齋語録及平猓全¶
<pb:KR2k0045_WYG_142-18a>¶
　書並藏於家¶
　　　火神童公傳　　　　　　　　　唐　英¶
　神姓童氏名賔字定新饒之浮梁縣人性剛直㓜業儒¶
　父母早䘮遂就藝浮地利陶自唐宋及前明其役日益¶
　盛萬厯間内監潘相奉御董造派役於民童氏應報火¶
　族人懼不敢往神毅然執役時造大器累不完工或受¶
　鞭箠或苦饑羸神惻然傷之願以骨作薪匄器之成遽¶
　躍入火翌日啟窰果得完器自是器無弗完者家人收¶
<pb:KR2k0045_WYG_142-18b>¶
　其餘骸𦵏鳳皇山相感其誠立祠祀之蓋距今百數十¶
　年矣雍正戊申余銜¶
命督理埏埴來厰㳙吉謁神祠頋瞻之下求所為麗牲之¶
　碑闕焉無辭問神姓氏封號率無能知者而浮志亦復¶
　不載最後神裔孫諸生兆龍等抱家牒來謁牒稱神曰¶
　風火仙詳死事一節并載康熙庚申年臧徐兩部郎董¶
　製陶器每見神指畫呵䕶於窰火中故饒守許拓祠地¶
　加修葺焉牒首有沈太史三曽序曰先朝嘉號而勅封¶
<pb:KR2k0045_WYG_142-19a>¶
之不知所封何號也豈即所謂風火仙耶夫五行各有¶
專司陶司於火而加以風於義何取且朝廷錫封之號¶
如金冶神木土穀以及岳凟山川皆曰神未聞曰仙也¶
豈相之私稱云爾耶勅封之語殆不確耶是皆莫可考¶
也當神之時徭役繁興刑罰滋熾孰不趦趄瑟縮於前¶
而涕泣狼狽於後神聞役而趨趨而盡其力於工則已¶
耳物之成否不關一人器之美惡非有專責乃一旦身¶
投烈燄豈無妻子割舎之痛與血肉煅煉之苦而皆在¶
<pb:KR2k0045_WYG_142-19b>¶
不頋卒能上濟國事而下貸百工之命也何其壮乎然¶
則神之死也可以作忠臣之氣而堅義士之心矣神娶¶
于劉生一子儒神赴火後劉苦節教子夀八十有五儒¶
奉母以孝聞¶
　晉¶
　　翟徵君贊(并序/)　　　　　　　　庾　亮¶
　夫所謂至人者體包傑量神凝域表該落萬動元心¶
　獨融故能虬驤丹霄而不紲豢龍之轡鳳鳴瑶林而¶
<pb:KR2k0045_WYG_142-20a>¶
　不屈伶倫之籠豈必欣太清而樂瓊藹哉頋蹄涔不¶
　足以濯神鬚翳薈不足以翔雲翮是故藐姑有綽約¶
　之廬箕阜有高嘯之宇唐勲表於元庭夏功忘於虚¶
　室晉徴士南陽翟君禀逸韻於天陶含沖氣於特秀¶
　體認虚而委順恢昭曠而髙蹈先生載營抱一泊然¶
　獨處神栖飇靄之表形逸巖澤之隅雖束帛仍降軺¶
　冕屢招而弓旌屈於匪石帝命慚於虚復矣是以髙¶
　風振宇宙逺韻冠當時方将表大庭於絶代恢元解¶
<pb:KR2k0045_WYG_142-20b>¶
　以釋紛仰朝霞而晞翼凌扶摇以獨翔景命不延卒¶
　於潯陽之南山哲人其萎髙軌孰倣余欽若人之風¶
　嘗問道於無何之廬賔想元珠主以贍授沐道霑淳¶
　固已實而歸矣自昔之違於兹七稔何悟先生忽矣¶
　升遐感至徳之長泯悼仁風之永翳標爾其傷澘然¶
　增欷乃授翰詠跡以宣來葉其辭曰¶
卓哉先生逸韻遐超虯盤玉津鳳戢瓊條滌耳夏鼎髙¶
揖唐朝洪崖邈矣元跡載劭淳風沐世飛芳九霄¶
<pb:KR2k0045_WYG_142-21a>¶
　唐¶
　　尚書右丞徐公冩真圖贊(并序/)　　獨孤及¶
　侍御史韓公至清以學藝書畫之美聞於天下辛丑¶
　嵗三月以王事靡盬館於豫章與前尚書右丞徐公¶
　同舎於恵明寺之淨室嘗以暇日裂素灑翰畫徐公¶
　之貎陳於座隅而美目方口和氣秀骨毫釐無差若¶
　分形於鏡入自外者或欲擎跽揖讓俯僂拜謁不知¶
　其畫也衆君子嗟歎之不足則言以讚其美某亦繼¶
<pb:KR2k0045_WYG_142-21b>¶
　唱於後¶
哲匠運思天&KR1086;是具假之筆精實以神遇居然成象豁¶
若披霧瞻仰神鋒如窺武庫婉婉髙識昂昂獨步絶頂¶
孤松空波白鷺不犯之色匪躬之故孰知其化亦在毫¶
素¶
　宋¶
　　洪崖先生畫賛(并序/)　　　　　　李　綱¶
　洪崖先生張氲隋唐間人隱於南昌之西山所乗驢¶
<pb:KR2k0045_WYG_142-22a>¶
　名之曰雪精僕數人曰拙曰木曰藤曰葛曰橘出則¶
　負巨扇長瓢以從之多繪以為圖蓋有道者也為之¶
　贊云¶
洪崖古先生傲睨得天逸結廬西山下踏雪時一出長¶
瓢與巨扇此外了無物借問侍者誰拙木葛藤橘何年¶
丹青手冩此神仙質髙風邈如在超然入吾室¶
　元¶
　　孝女贊(有序/)　　　　　　　　　虞　集¶
<pb:KR2k0045_WYG_142-22b>¶
　金谿縣因金谿場之名也唐時有銀鑛發其地作場¶
　以冶之曰金谿場寳厯乙巳銀絶而冶廢宋開寳初¶
　始置縣云冶廢時土不産銀久矣有司不敢失其貢¶
　迫諸民而取之有葛祐者官强之莅冶事銀既無所¶
　從出傾其家不足充數吏驅祐家取土石雜烹之卒¶
　無所得縛祐搒掠不勝其苦祐無子獨有二女且長¶
　不忍見其父皆自投冶中焚死監吏上其事撫州刺¶
　史奏除之里人哀二女又感其去患害也神而祠之¶
<pb:KR2k0045_WYG_142-23a>¶
　皇元至元中郡守張國紀用獻利者言起金銀冶於¶
　屬縣至今民病之獨金谿以二女事聞得不作大徳¶
　庚子縣丞吳瑾作新祠於沙阜之地延祐戊午縣尹¶
　李有又新作之民間嵗時祀之有詔祠在祀典者則¶
　縣長吏行事焉元統甲戌四月朔邑士危素請太史¶
　虞集贊之贊曰¶
寳藏之興豈為厲階叔世盡利民生罹乖㷀㷀二女哀¶
其所天力不能救投身毒煙身盡義著苛政亦熄民以¶
<pb:KR2k0045_WYG_142-23b>¶
永寜無愧血食¶
　明¶
　　胡貞婦傳贊(并序/)　　　　　　　解　縉¶
　胡貞婦曽氏諱靜貞吉水蘭溪人曽一中女也一中¶
　之先人諱三聘事朱子為門人髙第弟子後奉使死¶
　難於金家世榮盛貞婦自少專靜寡言恭順慈儉甫¶
　十七歸於環洲胡氏原長忠簡公諸孫也時方亂離¶
　寓居里之平原事長撫下禮度不踰涉險疑危知機¶
<pb:KR2k0045_WYG_142-24a>¶
　善豫國初來歸權輿家計至罄奩中物以給家衆未¶
　嘗恤也已而家益饒至累鉅萬未嘗恃其富每訓子¶
　息謂古人云貴欲使可賤今汝曹知富欲可貧則不¶
　患貧矣識者誦為名言原長每有所詰責未嘗辨激¶
　徐為申理下人懐服余少時從學其家塾親承撫念¶
　覩其徳儀蓋古之淑徳不是過也洪武壬戌原長坐¶
　鄉人連累當徙邊原長死後與子婦劉抱其孤弱孫¶
　旅邸中弱孫㑹病卒劉即自經死貞婦亦自縊為人¶
<pb:KR2k0045_WYG_142-24b>¶
　所救甦慨然曰吾夫亡不死者尚憐此孤弱故忍死¶
　冀養長之今復死矣而劉亦能以年少死義吾何用¶
　生為即嚼舌三日不食死時年四十二其子紹歸自¶
　邊始𦵏之於里之石屋山之原未𦵏時水齧其山畔¶
　幾陷既𦵏乃日就平復水瀠洄如帶豈非其貞烈使¶
　然歟贊曰¶
曾氏以一婦人相其夫起家累萬金無一毫驕溢此已¶
足為難及臨大節慷慨就義有烈丈夫所難者嗚呼世¶
<pb:KR2k0045_WYG_142-25a>¶
之讀余傳者當何如生愧也¶
　晉¶
　　聘士徐君墓頌(有序/)　　　　　　孫　綽¶
　晉南昌相太原縣君白漢故聘士徐君之靈惟君風¶
　軌英邃音徽逺播飱仰芳流宗揖在昔古人有言聞¶
　伯&KR0421;之風者懦夫有立志仰先生之道豈無青雲之¶
　懐哉余以不才忝&KR0805;兹邑遐宗有道思揖逺風乃與¶
　友人殷浩等東帶靈墳奉瞻祠宇雖玊質幽潛而目¶
<pb:KR2k0045_WYG_142-25b>¶
　想令儀雅音永寂而心存髙範徘徊墟壠仰眄松林¶
　哀有形之短化悼令徳之長泯憮然有感悽然増傷¶
　夫諷謡生於情託雅頌興乎所欽匪於詠述孰寄斯¶
　懐頌曰¶
巖巖先生邁此英風含真獨暢心&KR0421;體沖髙蹈域表淑¶
問顯融昂昂五賢赫赫八俊雖曰休明或嬰險&KR0532;豈若¶
先生保兹玊潤超世作範流光遐振墳塋磊落松竹蕭¶
森薈叢蔚蔚虚宇愔愔遊獸戲阿嚶鳥鳴林嗟乎徐君¶
<pb:KR2k0045_WYG_142-26a>¶
不聞其音徘徊邱側悽焉流襟何以舒藴援翰託心¶
　梁¶
　　豫章頌¶
伊南有材匪桂匪椒下貫金壤上籠赤霄盤薄廣結捎¶
瑟曾喬七年乃識非曰終朝¶
　唐¶
　　平原公遺徳頌　　　　　　　　李　華¶
維上帝降靈為賢弼我大邦鈞明説望協期陳謨仗鉞¶
<pb:KR2k0045_WYG_142-26b>¶
出師丕赫厥勛大君以距嶺縁湖八州之域天下震擾¶
此邦全寜内輔宗師外飫軍旅咽順荆越鍾以眷右乃¶
命平原賔䕶東宫而尊大之師長邦憲肅清華&KR0421;朱旂¶
暢轂平原戾止秋霜伊何視我直方春雨伊何𢎞我愷¶
悌公張氏諱鎬字從周河内儒家時賢薦讓詔書徴起¶
三年之間位登将相吉甫方叔平原兼之間嵗臨海奸¶
頑覆浙左陷上饒灊皖冦徒戕害長吏潛逼鍾陵冝春¶
盜帥家兵徧山吏不敢問人愁苦之公黙麾偏師勿駭¶
<pb:KR2k0045_WYG_142-27a>¶
吾人無聲無色羣兇梟&KR0421;下遂其順上遂其仁咸曰不¶
有平原遑恤吾身平原之政以類而舉是邦胡冤公薨¶
於鎮八州文武吏人老幼途哭家祭不能舉首夫山傾¶
川竭未為成災大臣盛徳捨榮即哀災之大者刻頌之¶
義發乎心播乎聲施事為教感哀為徳公故吏侍御史¶
博陵崔賁文明殿中侍御史昌黎韓洄幼深監察御史¶
趙郡李惟岳謨道大理寺丞王士華子秀刑部尚書員¶
外郎袁州刺史張澹惟清袁州别駕吳郡陸調牧臣及¶
<pb:KR2k0045_WYG_142-27b>¶
耆夀袁維清彭正運施希廷李開雲百姓彭伋潘玊等¶
一十二人咨余為頌撫石而泣故其詞也哀皇矣明白¶
求公於野官在諫省将鋤悖兇謂公有勛庸授公肅宗¶
納為輔翼專征獯戎或蹇或通易簡昭融帝命平原八¶
州提封深湖大江宣布睿徳淳此下國蕩除妖賊安其¶
父子爰及家室時萬時億山川出雲生此元臣獻嵗發¶
春三靈化醇今則逝矣南方愁辛嗚呼平原如其仁如¶
其仁¶
<pb:KR2k0045_WYG_142-28a>¶
　　衛尉卿洪州都督張公遺愛碑頌(并/序)崔祐甫¶
　今天子詢於師保輔弼之臣曰将以國之明燭震下¶
　士俾兆人康乂有道哉四臣曰莫如擇賢而司牧之¶
　雖欲不理不可得也上曰用賢何先曰莫先於幽逺¶
　蠻貊之邦為急也即日命王人以制書就拜衛尉卿¶
　兼洪州都督張公為御史中丞廣州刺史嶺南節度¶
　經畧觀察等使踰月而遽廟於洪洪之耆老嫠惸商¶
　販漁釣百類千品周聲奪魄於野於㕓咸曰寜取我¶
<pb:KR2k0045_WYG_142-28b>¶
　裳而裂之寜取我禀而焚之父也天只胡為奪我之¶
　君中丞受命而南舟不及汎馬不及秣國人懐慕之¶
　罔極曰清塵逺矣君不頋矣鬱陶之思何用哉盍用¶
　於揚名頌徳乎故吏兵曹㕘軍張擢法曹參軍豫章¶
　縣令鄭鋒建昌縣令盧惟瑾新呉縣令鄔賁州人東¶
　冶府果毅劉容耆夀喻乾相等討論之衆僉謂允于¶
　心曰自昔為政者知清之可以長人也而清者稀豈¶
　不欲清欲牽之也欲之所行不廉不儉為之舟輿也¶
<pb:KR2k0045_WYG_142-29a>¶
　清之不立肆奢崇貨為之鑽鑿也於是撤其惟帳薦¶
　蓐之具便於身悦於目者二百餘物歸之有司減其¶
　俸錢稍食月幾十萬貫於軍府此皆前政之所督責¶
　而封已者我則推而逺之於是公儀之義申平仲之¶
　規見矣二之日謀於衆曰昔曹參去齊以獄市為寄¶
　以為擾於獄者輕重人之命煩於市者耗斁人之生¶
　茍鞭笞桁楊之無度侵牟肆奪之不改是國家以章¶
　綬印璽毒蒼生也豈致理哉於是平百貨之貴賤議¶
<pb:KR2k0045_WYG_142-29b>¶
　刑罰之等差使其貪不下殘忿不私逞韓子求環而¶
　不可使人&KR0221;背而無傷夫然噬嗑之象成行葦之恩¶
　溥矣三之日謀於野曰不稼不穡民天安仰載馳載¶
　驅王命所急吾觀是邦農野未闢傳置未修豈不以¶
　使役無期供億失序倘野有餓殍賔不如歸亦諸侯¶
　之恥也於是減承城吏卒㡬三千歸之隴畆而擊柝¶
　之守無闕焉賦豪墆財數百萬賙於館餼而含糗之¶
　徒不知也其卒也不公之吏留以為厮其財也不法¶
<pb:KR2k0045_WYG_142-30a>¶
　之臣受以潤屋我皆用之於愛人活國也於是阜藩¶
　之望崇多大之儀備矣從政三月州人愛之如父母¶
　承之如松柏夫婦耕織之暇無他懼惟懼公&KR0297;遷其¶
　餘煦嫗孕育發於中而形於言損其身而益於物可¶
　以激頽俗慰窮甿者豈勝道哉祐甫山東鄙人不好¶
　妄飾凡所聞見務存實録故採拾而書之公名休字¶
　祥幽州范陽縣人晉司空茂先逺裔也起家石亭别¶
　将為縣令軍司馬州長史各一入為天子友儲君臣¶
<pb:KR2k0045_WYG_142-30b>¶
　雖假以寵名而跡實戎索受命為范陽節度安禄山¶
　判官禄山以大權大寵外示忠而内謀逆太上皇推¶
　赤心而弗疑敢有間之者死蹈虎尾犯龍鱗公密言¶
　其戎狄豺狼不可厭也當是時也視鼎鑊如歸焉神¶
　之聴之是與正直周旋鋒鏑之下出入寇讐之間而¶
　能終保元吉漸於貴仕進退存亡而不失其正其惟¶
　張公乎又牧濠舒潤三州而及此昔張黄門庭珪牧¶
　此州甚得人譽張丞相九齡次之迨府君又有裕焉¶
<pb:KR2k0045_WYG_142-31a>¶
　故邦人有三張之目頌者美盛徳之形容非魯僖公¶
　仲山甫不之獲今兹頌曰¶
昔為豫章故有循良黄門之善於今不忘爰及丞相亦¶
有烈光我君戾止是為三張立廉寳儉無怨無傷郵亭¶
之下賔旅其康四封之内望嵗千箱自春徂夏兮人相¶
慶慶未畢兮聞後命朱幡玊節兮向番禺彼願適兮我¶
望孤君乎君乎若嵗大旱其誰見濡¶
　　新廣城門頌(并序/)　　　　　　　符　載¶
<pb:KR2k0045_WYG_142-31b>¶
　貞元十四年我常侍鍾陵之政成繇賦均調法令修¶
　理男女小大祇承教化土地千里蚩蚩浩浩莫不剗¶
　心化為端良然後覃恩閒暇将有改築自我官府至¶
　於門臺是用乗時洗故作新先是城有贅墉横亘東¶
　西盤䕶便地甚曰無壮瞻彼闉闍亦特其門崇未及¶
　雉廣不容軌公斸屈&KR0421;垣修塗理巖巖四扇每五夜¶
　将旦候吏雲委鼔鳴逢逢鞫然洞開軒蓋絶塵而並¶
　鶩軍旅擁關而坌入旗過不偃斿馬行不駢蹄徘徊¶
<pb:KR2k0045_WYG_142-32a>¶
　流覽勝氣洋溢改作之致騰淩前人真卓然之思也¶
　君子謂公氣㝠元極智遊象鬱以盛徳統乎大位茍¶
　視民之弊吾見其壅閼不和之氣決防潰澤之不若¶
　也豈復有煩冤淫濫之志漸於風俗哉循跡改觀正¶
　在於是公嘗濡翰有所紀叙實恐撝謙休聲不揚小¶
　子愚陋贊述銘頌請刻於貞石使新門之績也皇皇¶
　然頌曰¶
鍾陵古城隘不工麗譙隙穴廢崇墉石貂作鎮寝前蹤¶
<pb:KR2k0045_WYG_142-32b>¶
中央砥平豁䝉籠嚴城朝旦日曈曈髙大四門車馬通¶
此邦此績垂無窮敢紹華藻揚清風¶
　　儲潭神頌　　　　　　　　　　裴　諝¶
江水上源急如箭潭北轉急令目眩中間十里澄漫漫¶
龍蛇若見若不見老農老圃望天語儲潭之神可致雨¶
質明齋服躬往奠牢醴豐潔精誠舉女巫紛紛堂下儛¶
色似授兮意似與雲在山兮風在林風雲忽起潭更深¶
氣霾祠宇連江陰朝日不復照翠岑迥溪口兮櫂清流¶
<pb:KR2k0045_WYG_142-33a>¶
好風帶雨送到州吏人雨立喜再拜神兮靈兮如獻酬¶
城上樓兮危架空登四望兮暗濛濛不知路兮千萬里¶
恵澤願兮與之同我有言兮報匪徐車騎復往禮如初¶
髙垣墉兮大其門洒掃丹雘壯神居使過廟者之加敬¶
酒食貨財而有餘神兮靈神兮靈匪享慢享克誠¶
　　祈雨感應頌(并序/)　　　　　　　裴　曙¶
二年余從兄自左司郎中詔領䖍州牧不朞月而令行¶
焉削其煩苛存乎簡易惟徳用乂以康保民端已而屬¶
<pb:KR2k0045_WYG_142-33b>¶
吏自修體道而風俗加讓除惡務本(闕/)　等不法非時¶
而誅施恵惟勤王(闕/)　窮苦出錢以賑原義制事非禮¶
罕言爾日也路不拾遺人歸其厚戊申嵗季夏閏月逺¶
郊&KR0317;陽於戲儲潭神之靈者入廟而驕陽猶赫陳祠而¶
元冥召陰我信既孚伊神降祉乾坤合徳風雨應期表¶
以隨車雲不待族昭其福善雷無假震越翼日而滂沲¶
矣發我枯瘁長我黍稷倬彼甫田厥有秋矣曷以報徳¶
靡愛斯牲曷以表靈載葺其宇夫供億王用俾無暴徵¶
<pb:KR2k0045_WYG_142-34a>¶
轉輸泛舟爰有易道人無怨色其財罕遺天與和氣而¶
變不生則災害匪常休咎由政明矣其宋也下堂頓首¶
其衛也舉國興師神昭至誠則不容易豈比夫至理通¶
變發言馨香神人叶和天地之利宜保膺元吉翼戴休¶
明禍亂無因而生福慶永垂後裔曙則不腆敢賛頌聲¶
頌曰仙郎出守猛虎渡河祐賢進善崇正黜訛黄霸潁¶
川晏嬰東阿輕關易道禁暴屛苛列邑循吏異畆嘉禾¶
士農工商阡陌𢎞多時雨不降儲潭是過幽廟肸蠁連¶
<pb:KR2k0045_WYG_142-34b>¶
山嗟峨天地合氣魚龍躍波隨車霢霂通昔滂沱實發¶
實潁載謡載歌精意以薦至誠伊何牲不愛羊酒盈其¶
犧天下之利期在惟和前河南府㕘軍裴宏書¶
　元¶
　　賜帛頌(有序/)　　　　　　　　　危　素¶
　皇帝御天下有八年凡三賜老人帛於是撫州民張¶
　天祐與被寵命初賜及再賜三賜時天祐年八十有¶
　餘最後之賜則九十有二天祐少好道術善保嗇其¶
<pb:KR2k0045_WYG_142-35a>¶
　精神大隱市廛無求於世藏書甚冨以朂其子孫其¶
　所以至於上夀者蓋異於常人矣國家自祖宗以來¶
　子恵元元然於尊禮髙年尤為備至此先王之所以¶
　治其天下其民易化其俗易成者也於是史臣素作¶
　頌以歸美於上其詞曰¶
皇有萬國莫不尊親紹天明命撫之以仁民吾同胞海¶
涵天覆仁政之行敬老慈㓜筐篚肆頒皇有恩言恵澤¶
斯沛孝理實敦維撫為郡江湖之表山谷僻深民多夀¶
<pb:KR2k0045_WYG_142-35b>¶
考微臣天祐生於宋時束帛所䝉明詔飇馳養老乞言¶
三王之世臨雍拜老亟稱漢帝乃如斯人道術孔多藏¶
書滿家守一處和安車聘賢尚法古昔宜秉直心上禆¶
聖徳化行俗美維皇之明昭垂罔極史作頌聲¶
　明¶
　　平江漢頌　　　　　　　　　　宋　濂¶
　天命皇上為億兆生民主旌麾所向悉臣悉廷初以¶
　一旅之師興濠泗間遂撫淮南平江東攻浙東西下¶
<pb:KR2k0045_WYG_142-36a>¶
　之版圖所入方數千里定都江左發政施仁戴白之¶
　叟垂髫之童涵泳至化皥皥熙熙如承平時于時陳¶
　友諒據有江漢之地僭居大號賊殺其主飭修䝉衝¶
　虐驅烝黎如蹈水火不自度力又集蜂蟻之衆直窺¶
　豫章三月不解皇赫斯怒乃召羣臣于庭而告之曰¶
　陳虜不道敢屢予侮昔者蕩摇我邊方侵軼我姑孰¶
　伺偵我金陵賴爾一二臣隣之力攻而敗之予亦親¶
　覆其穴巢中宵竄走假息武昌予不忍追殱之冀其¶
<pb:KR2k0045_WYG_142-36b>¶
　悔禍以自逭於天刑癸卯之夏乃復圍我豫章是其¶
　凶徳無厭自取殄滅此天亡之時天之明威予不敢¶
　不順唯爾熊羆之臣不二心之士尚弼予以成厥功¶
　羣臣曰都於是右丞臣達㕘知政事臣遇春帳前親¶
　兵指揮使臣國勝同知樞密院事臣永忠臣通海備¶
　厥戎器簡厥師徒以俟七月癸酉上躬擐甲胄禡纛¶
　龍江帥樓船數百蔽江而上陳虜大讋解圍而逃丁¶
　亥與我師遇鄱陽湖之康郎山戊子上分舟師為十¶
<pb:KR2k0045_WYG_142-37a>¶
　二屯命達遇春永忠突入虜陣呼聲動天地矢鋒雨¶
　集砲聲雷鍧波濤起立飛火照耀百里之内水色盡¶
　赤焚溺死者動一二萬流屍如蟻滿望無際己丑焚¶
　偽平章舟刈戮餘二千辛卯復酣戰虜将張定邊素¶
　號臬猛上親禦之将士皆死戰歴一二時遇春等左¶
　右夾擊殺士卒無算張中矢百餘而退潛保小山不¶
　敢吐氣我師亦據湖口扼彼喉衿列柵南北江岸置¶
　火筏中流水陸嚴戒以候其發八月虜食盡遣舟五¶
<pb:KR2k0045_WYG_142-37b>¶
　百艘掠糧都昌又為我大将所獲壬戌虜計窮冒死¶
　突出将上趨九江上命諸将一時俱合其大戰如戊¶
　子自辰達酉督戰益急友諒中飛矢斃於舟中癸亥¶
　降其衆五萬上命釋之不戮一人凱歌而旋舳艫相¶
　銜旌旗飛翻不疾不徐委蛇而來萬姓歡迎俯伏道¶
　左山川草木皆有喜色告廟飲至行賞論功賜遇春¶
　田若干永忠田若干其餘将士賚金繒有差臣稽在¶
　昔曹操治水軍八十萬來攻孫權而周瑜黄蓋敗之¶
<pb:KR2k0045_WYG_142-38a>¶
　於赤壁苻堅發長安戎卒六十餘萬騎二十七萬以¶
　侵晉而謝元謝石敗之於淝水然赤壁不過一焚而¶
　走淝水亦不過軍亂而奔初未嘗大戰也而史臣且¶
　書之以為千古美談矧今湖口之㨗血戰累日天地¶
　為之晦冥日月為之無光山河為之震盪其神功駿¶
　烈炳耀鑑鍧與天無極較之二國未足多讓而歌咏¶
　不作非甚闕典歟臣謹備著其事撰為詞頌一通以¶
　流鴻績於無窮以俟太史氏之采録云其詞曰¶
<pb:KR2k0045_WYG_142-38b>¶
天眷有徳實為哲皇肆其神畧以靖冦攘義旄東指罔¶
敢弗恭風烈虎嘯雲游龍驤長淮既歸江左攸屬浙之¶
東西樹侯置牧乃建國家以奠南服以懐中原以控西¶
蜀蠢爾小醜敢讐大邦集其兇頑鋒蝟斧螗輕涉我疆¶
以跳以踉亦既剪刈僵骸覆江洊齊六軍直傾其穴釋¶
而勿誅俾自懲刷闔胡不然復豕而咥翹其蟲臂當吾¶
車轍皇明震怒歴告在廷是決不悛命将往征爾選舟¶
師爾整甲兵漕爾糗糧各罄爾誠摇光在中&KR0421;則之月¶
<pb:KR2k0045_WYG_142-39a>¶
禡牙江濵皇秉巨鉞以誓以戒以速其發紀律精明飇¶
火奮激旟旐揚揚艂艭将将矛戈洸洸鎧胄明明載怒¶
載厲載飛載颺雄威所吞已無荆湘既與虜逢大呼衝¶
擊藥騰藜駁星流火㦸虐燄電奔巨轟雷劈殺氣㝠蒙¶
不辨咫尺矢鋒所貫什伍聨聫縱横交紐命隕弗顛櫕¶
桅湊颿筍朿蝟編流尸塞川舟行弗前虜魄既裭扶創¶
而逸聚於湖奥僅存喘息我方植柵江之南北火筏在¶
流掩蔽如翼越歴四旬飛走窮途将冐萬死以絶其衝¶
<pb:KR2k0045_WYG_142-39b>¶
我師見之千艣如龍似兎之走而鷹之從酣戰六時由¶
辰達酉僕姑一發殪此酋首貫晴及顱仆若枯柳大憝¶
既除餘不能醜遞相告言我誠不振我革我頑我歸至¶
仁誰謂培塿可髙嶙峋再拜稽首來降來臣皇曰俞哉¶
汝俘予受宥汝弗劉予汝父母汝凍予衣汝饑予哺昔¶
何昬迷今始撤蔀奏凱而旋騎吹鬱摇形于樂歌節以¶
鐲鐃飲至于廟頒賞于朝帛堆其家肉登其庖都人聚¶
觀舉手加額或嘆或謡有聲嘖嘖干戈相尋匪一朝夕¶
<pb:KR2k0045_WYG_142-40a>¶
自今昇平可坐而筴惟皇神武動則克之羣策盡屈四¶
方式之惟皇寛慈降則釋之義聲動盪疇能敵之惟皇¶
明斷遇事即決洞見千里不隔一髪所以四征成此駿¶
烈小大畢朝孰敢肆孽在昔赤壁泊乎合淝事以幸集¶
尚傳策書況兹之功俊偉赫熹揆古無讓可無詠詩臣¶
雖微賤文字是職對揚皇休并獻臣臆三代以還用仁¶
興國皇宜遵行永作民極¶
　　豫章鐵柱頌¶
<pb:KR2k0045_WYG_142-40b>¶
　豫章郡鐵柱二旌陽令南昌許遜敬之鑄以鎮蛟者¶
　也郡地濵于江水蟲騁妖故民多江禍旌陽與西安¶
　吳猛世雲用正一斬邪三五飛步之術追殱其神於¶
　長沙復懼遺孽洊興使物冶鐵壓其窟宅一在西山¶
　雙領之南堙没已久一在牙城南井迄今猶存柱出¶
　井外㢙尺下施八索謂能鈎鎖地脈云唐咸通六年¶
　節度使嚴譔來為郡将發視之未及咫烈風雷雨江¶
　水暴溢譔恐而止其見於道家書者如此濂竊聞之¶
<pb:KR2k0045_WYG_142-41a>¶
　周有壺涿氏掌取水蟲若欲殺其神則以牡□牛貫¶
　象齒而沉之則其神死淵為陵神謂龍岡象之屬是¶
　也古蓋有其術矣矧單陽則飛制以重陰乃伏而不¶
　動鐵陰而蛟陽者也斯柱之建其亦沉□象之遺意¶
　與於戲豫章之民與蛟不兩立微旌陽西安民其魚¶
　矣濓雖不敏謹狥郡守某君之請勒文柱下以頌神¶
　功於億萬載頌曰¶
吳楚合域翼軫分經南昌鉅都蛟孽所庭咮攓波譎脽¶
<pb:KR2k0045_WYG_142-41b>¶
運濤縈夫諸獸驗胜遇禽徵沉竈鼃産蝕阜泓成靈伯¶
應歴鬼憲宣刑嶽籙三辰斗劔七星揮斥電戰刉割霆¶
升河𤯝黑廓川液紅星軌天設鎮冶金建楹祝融主燄¶
閼伯司型八神錫羨五官儲精上旋圓樞下鍵方扃溟¶
妃捧鑑淵后持衡飊笙鶴瀨月吹鳧汀仙旍迴紫童節¶
流青元勲潛沕素牒晶熒龜山鐵絙龍鼎文銘翊扶鴻¶
　斡運清寜泰山可礪靈柱弗傾¶
　　興國陳令尹徳政頌(有序/)　　　　劉　崧¶
<pb:KR2k0045_WYG_142-42a>¶
　癸卯夏四月南平劉某遭兵亂奔逐蕩析聞鄰邑興¶
　國有賢令尹也自其鄉匍匐百四十餘里往觀政焉¶
　入其境田野治而民自謂未嘗見吏也入其關商旅¶
　嬉而民又謂未嘗見盜也老者旴旴㓜者于于居者¶
　以愉行者以舒既而游於學聞絃誦之聲適於市聞¶
　輿人之歌乃踴躍感歎自傷僻逺不得為其民以少¶
　溉一日之恵則又欣欣然竊為興國民獨得賢令尹¶
　喜且賀之於是稍摭輿人之歌畧比其音節而為之¶
<pb:KR2k0045_WYG_142-42b>¶
　頌焉頌曰¶
萊田之畇畇兮我則治之孰貸我牛與種兮陳侯是資¶
居室之翹翹兮我則修之孰畀我椽與甓兮陳侯是周¶
野有猛獸噬人血顱孰與逐之有仡其徒羣狐睢旴或¶
窺我室孰與拒之有截其屹我有瘡痍侯摩撫之我有¶
苦饑侯來哺之訓我子弟養我父母以燕則佚以善則¶
不侮爾工爾賈爾田爾舎聞聲趨風咸至庭下庭絶吏¶
符曽不逮呼役有定程賦無宿逋侯馬來止在泮之沚¶
<pb:KR2k0045_WYG_142-43a>¶
鼔絃詠詩樂爾君子侯車出游在彼中洲擊節揚旂安¶
歌以休牢有羊豕池有鰋鯉伊民之生維陳侯之恵矣¶
贑有十邑維陳侯是茂民曰噫嘻昔未曾有朝有衮黼¶
廟有鼎彞母詔公歸伊民之師瀲江沄沄方嶺奕奕我¶
輯輿歌永播無斁¶
　　撫東平冦頌(有序/)　　　　　　　劉　穎¶
　皇帝四年春撫州大侵民囏食羣盜竊發摽掠東土¶
　有司失刑政焉馴用猖獗明年連征弗庭又明年皇¶
<pb:KR2k0045_WYG_142-43b>¶
　帝選用神明得駕部陳侯使守是邦綏和厥人侯乃¶
　悉心招懐頑不即化用白於藩憲大臣請兵天朝今¶
　春王師東下得其渠帥脅從釋弗治乃作新邑寜東¶
　方人於戲可謂盛徳大業者矣是宜頌歌勒諸金石¶
　以垂無疆¶
噫嘻東人孰匪齊民狂昬狡嚚負鄙為艱裒兇鞠頑嘯¶
聚瀰山縱横披猖撞搪搶攘隳決天綱太守神明仁武¶
兼并不殺為刑彼昬罔俊卒頽於天太守赫然我師其¶
<pb:KR2k0045_WYG_142-44a>¶
東王命是恭攘除奸兇根薅株鋤舉族為俘膏流骨估¶
太守嗟驚潢池弄兵赤子寔冥乃詔元戎釋是脅從逮¶
捕勿窮餘孽蚩蚩哀號路隅祈悔厥初天地好生并包¶
含𢎞善人是矜有俶其墉長林之東新邑攸崇乃賴陳¶
君詳法昭文用與維新流亡來歸挈妻撫兒感怍欷歔¶
孰我生全陳父其天陳父萬年上帝孔昭降嘏垂休萬¶
福來求五峰峨峨叠翠層螺有石可磨我作此詩深刻¶
大書上與天齊盛徳煌煌聲聞洋洋匹休有唐¶
<pb:KR2k0045_WYG_142-44b>¶
　　全懿堂頌(并序/)　　　　　　　　裘　衍¶
　節婦陳母都夫人陳禮部揀塘先生之母也刲股和¶
　藥以事二親服節守義以終夫志撫十月之孤登進¶
　士為碩輔以昌陳後詔旌史書賢傳炳然一時既終¶
　之日人皆望門肅敬知道君子題其堂曰全懿竊惟¶
　懿美徳也詩曰民之秉彞好是懿徳是懿徳者乃衆¶
　人之所固有有之而克舉之則節義慈孝隨感而見¶
　居常為關睢樛木之風若或變焉為陳母所優為矣¶
<pb:KR2k0045_WYG_142-45a>¶
　是堂也以風世道以垂無極内則云乎哉衍辱知於¶
　揀塘因熟母之賢也三復詠歎而為之頌¶
有美斯廬賢母之居母也天只惟徳之基實獲厥所廣¶
居正路母也安焉出必由户休有烈光長發其祥爰及¶
令子肯構肯堂¶
　　瑞麪頌(并序/)　　　　　　　　　羅大紘¶
　維萬厯四十三年江西連歳大饑吉州尤甚賴撫軍¶
　王公焦勞賑救方伯李公部巡吳公同心竭力守令¶
<pb:KR2k0045_WYG_142-45b>¶
　仰承徳意悉以閭閻疾苦状報聞撫臣言於上本年¶
　二米從折色便報可又留税銀二萬散各郡備賑民¶
　始有更生之望而吉水温侯撫字逾勤亡何三月上¶
　旬東華峰下忽産神麫有樵者童子遇一父老指授¶
　此可充饑童子如教負一斗歸其家食之皆飽遂流¶
　聞各方荷箕鋤往者日漸至萬餘人日所發夜輒滿¶
　厥麫細滑潔白不雜沙石以水和之甘芳與米麥麫¶
　無異生熟食皆無恙不能多食稍能具宿舂與大無¶
<pb:KR2k0045_WYG_142-46a>¶
　行者一夜化為土或負太重輒棄去窮民甚無告者¶
　所得更粹而甘或為餅或為糕賴以不飢逸臣羅大¶
　紘家當孔道睹聞甚夥且真懽忭踊躍為窮民慶幸¶
　爰作瑞麪頌一以昭上帝之大徳與山川之靈貺一¶
　以表主上南顧至仁與在事拊循精意一以彰吾吉¶
　民風朴愿為天人所哀憐故事出非望世所希覯云¶
　頌曰¶
昔聞天降嘉禾民獻瑞麥當時君臣動色相稱史臣特¶
<pb:KR2k0045_WYG_142-46b>¶
書垂教來世然皆盛世休祥惟以新一時耳目聴覩非¶
利物濟人之實恵也惟兹靈山實産異麫精非人巧粹¶
本天成凝若膏脂皎如霜雪黍稷同馨不費耕耘之力¶
調和可食毋煩杵臼之功雜腥暈則嚼如蠟配藜藿則¶
甘如飴少食之飢而能飽過食之飽而不化蓋惟以濟¶
四民之無告即日索萬斛其何傷邇者麰麥有秋禾稼¶
已播穀雖貴而價不騰踊年本凶而人免阽危於恵為¶
不費之恵於祥為非常之祥倘雨玉雨珠既無救於白¶
<pb:KR2k0045_WYG_142-47a>¶
骨即降甘降醴亦何補於青苗孰若瑶丹瓊粉藏於不¶
涸之倉霧散雲藜發於無禁之府老稚兼濟即起死可¶
以回生仁義並行唯周急而不繼冨歡騰穹宇和洽清¶
寜斯蓋帝運隆昌與上蒼合其徳故乾道變化亦與聖¶
人同其憂豈惟度嵗兆豐康生民於仁夀抑且流慶顯¶
　臻厯數之靈長固宜上下同心増修厥徳發𢎞願體¶
至仁蠲不急去泰甚進賢簡能汰冗黜浮理陰陽順四¶
時於以仰荅天貺而凝承無疆休止斯天人交應之道¶
<pb:KR2k0045_WYG_142-47b>¶
不可誣也¶
　　府學新廟頌　　　　　　　　　吳　福¶
江漢之東滙為彭澤五老巖巖南邦是宅篤生陶劉邦¶
之先碩邈矣不作孰究孰闢(其/一)於穆田侯三嵗于兹鼔¶
篋問故廟學誰為南望車籃夾以瀾蠡鼉河縈之面彼¶
是宜(其/二)迺社告遷出其竒贏購徒命日爰始經營辨方¶
正位以修以平劃之丁丁捄之陑陑(其/三)迺易廟廡廟廡¶
煌煌迺正廟門廟門将将天作之泮湖水洋洋石門為¶
<pb:KR2k0045_WYG_142-48a>¶
闕聖洲為璋(其/四)自冬徂春撤故就新康侯大喜言采其¶
芹鼓鐘在縣籩豆且陳公來釋奠告成於神(其/五)神既歆¶
止肅公而入揖讓登堂英賢畢集於樂胥兮筵御有緝¶
升歌喤喤泮宫之什(其/六)公曰休哉格爾庶士熙事備成¶
自今以始始於存心非禮勿履古之學者學為君子(其/七)¶
庶士感欷若失而獲咸與維新公無我斁山髙水長康¶
侯之徳勒詩貞珉傳示無極(其/八)¶
　唐¶
<pb:KR2k0045_WYG_142-48b>¶
　　洪州大雲寺鐘銘　　　　　　　獨孤及¶
㕘變化孕律吕和神人莫疾於聲故天地以雷震萬物¶
聖人以樂節八風佛土以鐘警六時天造聖作同符異¶
貫自真乗開設其輪三轉像敎不墜而法鼔之製存焉¶
彤彤蓮宫於江之濵萬井在其前善惡興乎人将欲誕¶
敷我法音啟迪我善根是以作萬鈞之鐘大其器所以¶
昭其度也侯誰尸之長者杜海洎此方上士釋法觀釋¶
法鸞與比邱衆百三十有五人實果其願将辦所作於¶
<pb:KR2k0045_WYG_142-49a>¶
時火官金工循厥戒令範陰陽九六之數以合造化均¶
薄厚侈弇之齊以諧清濁聚精㑹神鳩工於其間𢎞誓¶
既達昬疑皆破故衆心如城施者成市大悲之感與萬¶
靈接祝融回禄髣髴交應越五日辛丑新鐘成於是此¶
邦民大和㑹膜拜縱觀川塞衢隘億兆諦聴鯨魚乃發¶
訇然如扶摇號而萬竅怒霹&KR0430;作而崇山破在坑滿坑¶
在谷滿谷金界岌峇若震若蕩既而抝怒散渙與迴飇¶
俱激度越大千周流六虚經於禁城入於梵宫徘徊乎¶
<pb:KR2k0045_WYG_142-49b>¶
霜天淩厲乎清夜千門徹萬户警魚龍皆奮蟲豸不蟄¶
於是聆其音者貪騃遷善聾盲知方識浪安流地獄清¶
涼吒王解形刀輪摧藏嚴乎心者聞聲以知受觀受以¶
悟法若露清耳根鏡照身業彼金鼔聲氣木鐸徇路整¶
衆孚號方斯陋矣蓋聖人𢎞道以勸善因善以建法作¶
法器以為天下利利者教之果法者教之因善者教之¶
宗我鐘乃懸是訓是崇世界有極大音無窮¶
　　馬當山銘　　　　　　　　　　陸龜䝉¶
<pb:KR2k0045_WYG_142-50a>¶
言天下之險者在山曰太行在水曰吕梁合二險而為¶
一吾又聞乎馬當彼之為險也屹乎大江之旁怪石憑¶
怒跳波發狂日黯風助摧牙折檣血和蛟涎骨横魚吭¶
幸而脫死神魂飛揚殊不知堅輪蹄者&KR0421;乎太行仗忠¶
信者通乎吕梁使舟檝者行乎馬當合是三險而為一¶
未敵小人方寸之包藏外若韋順中如劒鋩蹈藉必死¶
鉤剺必傷在古已極於今益彰敬篆巖石俾民勿忘¶
　　江州南湖堤銘(冇序/)　　　　　　李　翺¶
<pb:KR2k0045_WYG_142-50b>¶
　長慶二年十二月江州刺史李君濬之截南陂築堤¶
　三千五百尺髙若干尺廣若干尺以通四鄉之路蓄¶
　水為湖人得其贏正月既畢事舒州刺史李翺歌以¶
　記之辭曰¶
天地作物功或不周賢人相之智與神侔漭漭南陂冬¶
乾夏淲九江漲湖潛潛逆流東南百民城市所繇水積¶
既深大波其䬌亦有舟航覆溺之憂㙴擁叠路車輛其¶
舟童嬰涕墮老媍號愁歴古建兹孰為氓籌濬之之來¶
<pb:KR2k0045_WYG_142-51a>¶
養民如身乃築長堤拒江之瀕厚其錢傭以飽餓人南¶
北東西百里鬬臻莫不用力千鎚響振虓讙相勵不督¶
而勤堤既成止岡聨突起堅若石城障為瀦水蒲莞茭¶
芡鴻鶬鱧鯉惟其所取或食或祀長堤坦坦植之楊槐¶
架豁飛圮以便去來除險作利非賢不能歌示江人式¶
悦汝懐¶
　宋¶
　　弋陽縣學銘　　　　　　　　　李　覯¶
<pb:KR2k0045_WYG_142-51b>¶
慶厯恢儒首自東都爰及郡縣築宫授徒地不患小權¶
不在大繫乎其人乃勤乃懈葛陂之南縣庭之東令異¶
尉宇經始其中居室以嚴用器以利曰藝曰儀一為品¶
制事則有變衆則有散非志之確誰足之踐易美知㡬¶
孔戒已甚太學三萬黨人以禁興雖有功廢或為福敝¶
漏之下誦絃亦足勗哉斯道無與乎世儒之全安宜億¶
萬祀¶
　　信州祥符院新鐘銘(有序/)　　　　孔武仲¶
<pb:KR2k0045_WYG_142-52a>¶
　元豐五年十一月十三日信州祥符院大鐘成用銅¶
　三百鈞有竒其髙九尺有五寸厚四寸廣六尺有三¶
　寸主者僧曉儒鑄者諸杭張孝基越二十三日冬至¶
　擊之其聲輝喤震動城郭既浹旬觀者不休退則歡¶
　息作生善意於是州将虢略楊亞甫為之銘而其屬¶
　魯國孔武仲又銘於石以相之曰¶
上下無疆旁暨八垠有告必聞大聲以振叩之則應不¶
用則默既以時動亦以時息¶
<pb:KR2k0045_WYG_142-52b>¶
　　洪州分寜縣藏書閣銘(并序/)　　　黄庭堅¶
　分寜縣有學所從來逺矣然邑子諸生賴學以成就¶
　者少挾書以遊四方者多蓋在官嘗曰獄訟之不得¶
　其情賦租之不登其時簿書朱墨之不當其物寇盜¶
　發而不輒得是吾憂也若勸學養士二千石之任也¶
　故廟學巋然未嘗過而問焉彼蓋不知養士之源發¶
　於縣鄉為民父母豈聴獄求盜之謂哉今吾宰延平¶
　胡君器之之為縣左規而右矩謹名而務實教之用¶
<pb:KR2k0045_WYG_142-53a>¶
　經治之用律其聴民不怠其牧民不煩豪吏斂手困¶
　窮得職然後盡心於學乃舉其鄉先生與一經之師¶
　位之以師友而作興可學之民弟子嘗溢百貟器之¶
　率其僚潔牲酒豆籩釋奠春秋諸生升降成文耆老¶
　歎息則合謀曰羣居講學嘗病無書今令君不鄙我¶
　民使得燕居以勤已事甚大恵也惟是公家力不能¶
　者吾儕其勸成之於是學有職及諸生之父兄皆自¶
　勸市書以給諸生之求且為出入之不嚴不可以保¶
<pb:KR2k0045_WYG_142-53b>¶
　存暴涼之不時不可以持久又相勸作書閣并祭器¶
　而藏之閣成謁諸令君令君乃以元祐八年夏五月¶
　丁丑釋菜於先聖之廟而告成焉諸生則以告黄庭¶
　堅而請銘之於是有問者曰郡有學朝廷為之擇師¶
　教事備矣縣不興學亦病者乎庭堅曰是不然今夫¶
　浮屠之舎非傳先王之道也而所居如林其墮隳不¶
　守凡有官之君子必左右經營復之而後已關市之¶
　征先王以禁利末其開塞有權今則徒㑹其入百人¶
<pb:KR2k0045_WYG_142-54a>¶
　之聚有網漏一金之利必請而張官置吏焉夫士不¶
　可一日而無學民不可一日而無教至於興學聚書¶
　則雖萬室之邑以為非職之憂者何哉此可謂有為¶
　民父母之心知發政先後之序者乎諸生曰信如子¶
　之言請并書以詔後之人則序而為銘曰¶
凡治有條如機於紡經經緯緯積寸成兩管蒯之手簡¶
切於紉可席可屨不能以寒昔此廟學終歳蓬艾聖師¶
所居風雨無蓋今誦聖言皆有夏屋爰及方冊字以華¶
<pb:KR2k0045_WYG_142-54b>¶
閣華閣渠渠言行之林聿求古今自觀徳心咨爾諸生¶
永懐兹道勿嬉勿驁以迪有造得意自已書不盡言如御¶
琴瑟聴於無絃幕阜几几吳咮楚尾其下修水行六百¶
里山川之靈或秀於民世得材用我培其根勒銘頌成¶
式告爾後無或墮之永庇俎豆¶
　　分寜縣三堂銘¶
茂宰蕭公來撫我民自初訖兹恵政日新父母慈之知¶
其苦樂吏瘦民肥猶求其瘼靖共在堂敬畏在庭賔禮¶
<pb:KR2k0045_WYG_142-55a>¶
士子有渭有涇我名三堂式頌式勸繼蕭公者無墜斯¶
憲¶
　　洪州武寜縣東軒銘(有序/)¶
　温陵吕晉夫為武寜縣其轡勒足以御吏其俎豆足¶
　以和民以其身為綱以其僚為紀其有所急也民以¶
　為義其有所漏也民以為仁於其歳豐民閒新作東¶
　軒以告豫章黄庭堅曰以此聴民非以勤民也余觀¶
　今之為吏訖三年則解體不治民亦厭之今吕侯不¶
<pb:KR2k0045_WYG_142-55b>¶
　得代踰四嵗矣而勤民如始至之日民亦安樂之惟¶
　恐其去也故銘以勸來者¶
吕侯為邦如匠規矩除治燕處不即歌舞於以近之問¶
民疾苦里無追胥抱孫買鉏吏無重糈其虎為鼠我班¶
王春民在東皋于耜于餉勸其作勞亟其耘耔無慢於¶
敖役乃暇日于茅索綯桃李兊矣松竹苞矣知我民稼¶
雨澤時矣萬物芸芸自本自根於其並作我觀其復富¶
貴浮雲荷戈而逐吕侯燕處不棘其欲東軒髙明有突¶
<pb:KR2k0045_WYG_142-56a>¶
有榮以納日月以陳鼔笙侯在東軒左經右律燕及其¶
僚射侯酒食咨爾後生式鑒斯今無以豆觴費民寸陰¶
　　三峽橋銘¶
二山劒立瀧落天路北垂康王之簾南曳開先之布銀¶
潢傾㵼起蟄千雷斲山為梁無有壞隤驪龍守珠不可¶
釣罩式告游者登危思孝¶
　　寳珠寺鐘銘(有序/)　　　　　　　王庭珪¶
　寳珠寺距安成之北四十里寺僧慧海當干戈之際¶
<pb:KR2k0045_WYG_142-56b>¶
　誘檀越鑄巨鐘張皇佛事以鼔舞山中之民盧溪真¶
　逸為之銘曰¶
蠢然冥頑孰與覺空中雷電忽磅礴大音希聲本無作¶
回禄奮怒飛廉惡一鼓成鐘神所託劔蟠蛟螭怒牙角¶
六種震動天雨雹鑄此銘詩呵不若¶
　　白鹿洞講座銘　　　　　　　　朱　子¶
師道絶塞以圮其居今其言言亦莫我敢都前聖後師¶
文不在兹如或見之有儼其思立之堂壇惟以有嚴厥¶
<pb:KR2k0045_WYG_142-57a>¶
臨孔昭式訛爾瞻¶
　　懷玊研銘¶
我輯墜簡大法以存孰摯其寳使與斯文㸃染之餘往¶
夀逋客墨爾毫端毋俾元白¶
　慶元丁巳三月庚子懐玊南溪近出此石徐斯逺以¶
　余方討禮篇持以為贈㑹分半槀以屬吕子約於髙¶
　安因掇寄之慶元疆圉大荒落日南至晦翁記¶
　元¶
<pb:KR2k0045_WYG_142-57b>¶
　　龍虎山道藏銘(并序/)　　　　　　虞　集¶
　道家以老子清靜之言為宗老子本周藏室史故其¶
　流出於史官今道家有藏室以藏書蓋有所因起矣¶
　漢之時去老子未逺其言最用世然著於志者凡三¶
　十七家九百九十三篇而伊尹太公管仲之書在焉¶
　不皆本於清靜也後世神仙祠禱凡方伎悉繫於道¶
　家其書概謂之經蓋其相傳最尊者三洞三十六部¶
　凡萬百千篇世徒聞其名而陶隱居真誥或著其目¶
<pb:KR2k0045_WYG_142-58a>¶
　多云未降於世者是也其可知者大抵出於老子之¶
　後而老子至矣今其徒尊而藏之以室不亦宜乎龍¶
　虎山者嗣漢天師居之其上清正一宫者道家之總¶
　㑹也宋慶元中沖靜先生留用光見之寜宗使有司¶
　新其宫而藏室之所謂經者皆粉黄金為泥書之後¶
　以宫火不存皇元大徳三年有勅重建宫嗣漢天師¶
　留國公曰不可以重煩縣官也凡祠宇可為者率其¶
　徒各以其力為之而余獨見先生作藏室木石堅美¶
<pb:KR2k0045_WYG_142-58b>¶
　締構雄麗規制蓋加於舊藏以木為匱置室中髙若¶
　干尺内廣圍徑若干尺觚其隅為八面面為方格以¶
　次受盛經之函刻木為天人神仙地靈水官飛龍翥¶
　鳳之屬附麗其上皆塗以金中立鉅木貫之下施盤¶
　輪令可關以旋轉言象天運焉工未畢先生去世弟¶
　子孫景真成之而奉祠先生於藏室之北不忘其功¶
　也先生之師曰黄君復亨復亨之師黄君崇鼎至元¶
　中佐天師立道教所多所畫諾亦有祠復亨嘗鑄大¶
<pb:KR2k0045_WYG_142-59a>¶
　鐘起鐘樓施田益宫中先生名彦綱字叔紀閩人有¶
　文章其道行見翰林學士元公明善所撰碑文既為¶
　藏室亦買田食其衆以備修葺蓋逺計也復亨弟子¶
　李謹修從三十九代天師至京師來求銘其藏室銘¶
　曰¶
粤若太始虚皇之廷天貞丈人象氣鍊形結畫神丹出¶
圖帝青散亡荒角振耀流霆昭明三光敷落九星縱横¶
自然非有使令變合萬億出物宣靈後聖有作取以為¶
<pb:KR2k0045_WYG_142-59b>¶
經五千其文載之兼軿示我清靜遂我杳冥天根之門¶
牝虚元寜配天作極宰於化亭孕孳緒餘襲武承馨法¶
言神方枚數以莛要其宗㫖如器在型上清有宫萬神¶
攸停乃作瓊室俠列幽屏題囊篆茂刻石雕玲龍韜括¶
籍虎帶縈綎玊氣充達金耀晶熒陽衛雄毅陰官娉婷¶
人不敢䙝鬼不敢聴慎爾授受俾老復丁實兹萬年合¶
增帝齡下土小子稽首述銘勒作真符後天不傾¶
　　豫章樓銘(有序/)　　　　　　　　柳　貫¶
<pb:KR2k0045_WYG_142-60a>¶
　江西等處行中書省治龍興而龍興古揚域豫章其¶
　郡名也㤗定四年秋八月甲子重作南樓於城上實¶
　備雉門之制題其榜曰豫章以為治格章明則民胥¶
　悦豫有以靈承上恩名從其舊具新義焉日既南至¶
　大合讌張樂以落之相臣臨席賔僚列俎酒酣歡洽¶
　咸謂新兹傑觀增壮南服宜有銘詩昭示永久則以¶
　其辭命貫貫不敢讓為之銘曰¶
維皇有野維地有區九土三條辨方制隅揚域入斗亦¶
<pb:KR2k0045_WYG_142-60b>¶
禹所敷春秋戰國撦裂紛如中江而西爰闢邑涂畫兹¶
豫章曳楚引吳漢因秦郡建侯以居提封所既海澨嶺¶
砠洪始名州廢郡之餘雖則分疆百雉維都觀察節度¶
幢纛麾符作鎮開藩列城受呼守牧之良若史有譽宋¶
制遵唐謀帥選儒迨更府號孝義則疎以年而命稽實¶
本虚神元應天統御方輿既定南紀旋安里閭時哉裕¶
宗正位皇儲錫是分地襟江帶湖世祖有詔雷行電舒¶
曰惟龍興由夫澤菹其潛其躍乾道與俱異指同音革¶
<pb:KR2k0045_WYG_142-61a>¶
之迺孚遂簡宰臣建行中書以張國威以宣廟謨亦訓¶
亦齊無劉無笯課則民庸賦則兵車謹修侯度職貢乃¶
輸富而教之俗恬以愉其北柴桑其南番禺萬里行涉¶
不煩戒徒凡四星終若閲朝晡治理之成一軌無渝肆¶
今省署堂昔雌塗府舎潭潭孰啟新模據勢雄尊象乎¶
紫樞兩觀之問有列闉闍疏為修閎達及交衢扇燼揚¶
埃忽不須臾宰臣曰噫責其在余余有兵民企曕所於¶
譬諸服衷袂則有裾函書驛聞報發官帑大寮部役令¶
<pb:KR2k0045_WYG_142-61b>¶
丞具需陶埴斬材工來于于層構勃興鵬鶱蜃嘘翼翼¶
闌楯隆隆棟桴其崇五仞其廣百膚上宜綴筵下可建¶
旟雲宿藻井霞飄綺櫨西山晴翠時落堦除如憑廣莫¶
如挹方諸湖渌右汎江瀾左紆千帆輻集萬屋鱗鋪警¶
夜嚴昕有鼔錞釪有節干掫有栖漏壺坐息徙倚有亭¶
有廬亦有游氛不攘而祛宰臣來登稅駕踟蹰曰今高¶
朗維昔隘洿匪増匪埤匪剔匪刳度不在奢名不在誣¶
即榜豫章在志古初豈惟志古示民不迂爾卜牲釁爾¶
<pb:KR2k0045_WYG_142-62a>¶
謀燕胥我有嘉賔爾肅以趨上公維宰元衮繡襦色笑¶
娯賔其虚其徐殽胾既升醪漿載&KR0445;吳絲蜀桐趙王燕¶
姝碭極之戲角觝之夫次舉交陳卒徼虞虞講禮有容¶
流風四徂以我豆籩易彼斨殳聖人設險有不可踰域¶
山界谿猶跡之麤治在郡縣謂若蒲盧古然今否問牧¶
棄芻宰臣維垣志範其驅大閑克正小體自紆繫此江¶
粤夥民曠虚八夫四耦三歳一畬畆有遺秉野無逋租¶
由宰臣賢仁涵義濡麟遊鳳鳴可坐以須載瞻臺隍飛閣¶
<pb:KR2k0045_WYG_142-62b>¶
渠渠臨兹治城如承盤盂由潁陰侯爰始插捄歴數千¶
年考荂應圖洪惟寳命天降神扶赫赫宗支一本而夸¶
前星次焉麗於南弧熒光所被川媚壤腴封建之福在¶
徳不孤宰臣作樓非以聚酺固國藩墉有隆無汙民之¶
戴之時樂以訏陋儒屬辭實繁且蕪請命劖工託諸碔¶
砆¶
　　清江慈濟寺鐘銘(并序/)　　　　　　傅若金¶
　去清江城南二十里丁家渡當江廣水陸之道嵗春¶
<pb:KR2k0045_WYG_142-63a>¶
　夏水潦暴溢舟人因阻險要重利行者病焉里人劉¶
　充成思弭前患乃致浮屠之能任斯役者得新喻廣¶
　恵橋寺僧永華持疏走上下即好事有力者勸共出¶
　錢造舟為橋以通往來其旁屋浮屠令守之庶弗廢¶
　事未集㑹郡幕長月忽難君適至興利去弊政先仁¶
　民華走君匄主其事令出郡人士翕然從風以勸且¶
　無敢沮撓者華得錢若干萬緡橋為方舟四十有五¶
　為浮屠屋若干凡木石工作之費橋萬五千緡有竒¶
<pb:KR2k0045_WYG_142-63b>¶
　屋五千緡有竒既成橋君割俸入錢二百五十緡畀¶
　浮屠令範金三百斤為鐘勒歲月其上志始末焉集¶
　賢掲公徯斯樂與人為善者為題其橋曰月橋寺曰¶
　慈濟橋以君名寺以善稱昭勿忘也始工至元五年¶
　己卯九月畢工明年十月又明年至正改元辛巳四¶
　月君移官工部當去郡華與劉氏子本來請銘鐘且¶
　著君之不可忘者嗚呼昔鄭子産以有君子養民之¶
　恵而見稱孔子及以其乗輿濟人溱洧則猶不免孟¶
<pb:KR2k0045_WYG_142-64a>¶
　軻氏不知為政之譏而其存心則善矣甚矣古之君¶
　子之難哉近世之為政者非徒恵不及民且多漁取¶
　以自利民病甚至莫之恤於是去子産逺矣其能知¶
　政之本急所先務而又割其俸入以建永乆之績如¶
　月君者夫固無愧古之君子而足感發今之人哉聲¶
　之聞逺且不朽将有類是鐘者已銘曰¶
江之芮不可以掲不可以掲有坦斯濟民之聦不可以¶
虹不可以虹有鏗斯鐘鼓鐘鏗鏗震彼冥行孰其範之¶
<pb:KR2k0045_WYG_142-64b>¶
於閎厥聲厥聲閎止佐於天子天子萬夀徳音不已¶
　明¶
　　何侯廟鐘銘(并序/)　　　　　　　陳　謨¶
　侯自元朝至元丙子内附之初來監治西昌實能父¶
　母其民保障其土故能廟食於兹百嵗益䖍肹蠁感¶
　通震於逺邇禮云禦大災捍大患則祀之惟侯有焉¶
　先是廟有鐘鼔嚴祀朝夕洪武之初鐘毁不存十七¶
　年衆善集力興是範圍鳧氏告功非銘不永銘曰¶
<pb:KR2k0045_WYG_142-65a>¶
惟侯之民功亦既銘於鼎鐘惟侯之廟貎非鐘不震耀¶
鏗鍧鏜鞳金聲烈烈匪惟侯威益彰厥徳既鼓於宫亦¶
聞於野侯之出入有肅其駕彼蒲牢之吼徒驚於海隅¶
曷若此音輯定我民居侯有甘棠蔽芾於西昌我銘此¶
鐘千載不忘¶
　　李氏慈和堂齋銘(并序/)　　　　　周　忱¶
　慈和堂者吉水李氏兄弟養親之堂也李氏之彦曰¶
　遵愿曰遵懸曰遵遡皆與余遊余嘗愛其兄弟間内¶
<pb:KR2k0045_WYG_142-65b>¶
　無私帑外無間言且皆恂恂雅飭好學不倦以是知¶
　其母氏之賢蓋遵愿兄弟方童稚時其尊君已去人¶
　間世所以教養訓飭俾至於成立者皆其母王孺人¶
　之力今孺人髙年鶴髮康强無恙而諸子玊立怡怡¶
　然奉甘㫖於一堂之上慈和之氣象於是可以想見¶
　遂喜而為之銘曰¶
古之賢母擇鄰居之亦有兄弟伯壎仲篪匪伊母慈弗¶
克誨子子之友恭母慈攸致瞻彼李氏有堂言言母氏¶
<pb:KR2k0045_WYG_142-66a>¶
聖善兄弟怡然昔之敎矣詩書道義今之懐矣連枝同¶
氣睨彼末俗豆萁興歌我則不然和樂實多戒彼漓風¶
箕箒誶語我則不然和樂且孺慈和之慶萃於一堂上¶
天錫佑富貴康疆¶
　　獨對亭銘　　　　　　　　　　李夢陽¶
巖巖五老若翔若垂堂其東南我亭對之惟混沌初磅¶
礴賦形彼得其峙我得其靈其靈其峙一元所為曰靜¶
曰夀仁者如斯於穆巖洞嶺迴溪環桂松盤盤學宫是¶
<pb:KR2k0045_WYG_142-66b>¶
基鼓篋摳衣四方攸歸𢎞本立教爰自考亭人遐跡存¶
崖鑱熒熒如日如星邵子爰構獨對斯肈於微&KR0181;陽孰¶
並而當淙淙者澗有源有泉不有哲民疇開我先五峯¶
巖巖永斯在斯跡殊理同哲其我師作銘於亭來者式¶
思¶
　¶
　¶
　江西通志卷一百四十二¶
