# -*- mode: mandoku-view; -*-
#+TITLE: 江西通志
#+DATE: 2015-08-24 22:41:41.715828
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷九十七
<pb:KR2k0045_WYG_097-1a>¶
欽定四庫全書¶
　江西通志卷九十七¶
　　列女¶
　家人命卦正位利貞貞凶悔亡苦節終亨古崇姆教¶
　靡徳不成為烈為節列女斯稱烈昭千古節矢一生¶
聖朝訓俗教始閨閎下自里閭揚于明廷無幽不闡有¶
　善必旌褒奨榮耀綽楔崢嶸表厥宅里樹之風聲作¶
　列女志¶
<pb:KR2k0045_WYG_097-1b>¶
　　　南昌府¶
　漢¶
畱子直妻漢末擾攘隨夫之從父客居豫章從父與賊¶
　交通郡收族之子直妻年少有色太守客請以為妻¶
　守死不從以還太守付吏殺之臨死顔色不變口無¶
　怨言郡吏及客憐之更還救請免既得活乃自割耳¶
　久之太守聞子直在遂還其妻(豫章書/)¶
　晉¶
<pb:KR2k0045_WYG_097-2a>¶
羅企生母胡氏企生為殷仲堪長史及桓𤣥䟦扈仲堪¶
　走惟企生從之道經家門其弟遵生執其手曰家有¶
　老母企生揮淚曰汝奉養不失子道一門之中有忠¶
　有孝亦復何恨胡氏元嘗以羔裘遺之元殺企生胡¶
　聞之即焚裘(晉書/)¶
　南北朝¶
萬氏字晞豫章人自少孀居無子事舅姑甚孝父母欲¶
　奪而嫁之誓死不許豫章内史顧憲之賜以粟帛表¶
<pb:KR2k0045_WYG_097-2b>¶
　其節義(南史/)¶
　唐¶
羅文姬字叔善南昌羅元幹之女少有令徳行不踰閾¶
　年十六適鄭氏夫疾篤執文姬手曰汝盛年當别適¶
　人姬誓不嫁鄭亡水漿不入口者七日𦵏夫訖投繯¶
　死都督滕王聞之奠以羊酒邑人楊懐秀為賦哀之¶
　(豫章書/)¶
謝氏字小娥豫章人嫁歴陽段居貞居貞與小娥父絮¶
<pb:KR2k0045_WYG_097-3a>¶
　作賈江湖並為盗所殺後小娥夢父及夫告曰殺汝¶
　父者申蘭殺汝夫者申春娥尋訪歳餘得之乃詭服¶
　為男子托傭蘭家一日蘭釃酒㑹群盗蘭與春皆醉¶
　小娥斬蘭首因大呼捕盗鄉人踰牆擒春并其黨數¶
　十皆抵死小娥還豫章人爭聘之不許削髪為尼(明/)¶
　(一統志/)¶
　　按小娥林志入晉白志據唐李公佐所撰傳改入¶
　　唐¶
<pb:KR2k0045_WYG_097-3b>¶
周廸妻廸洪州人善賈徃来廣陵㑹畢師鐸亂人相掠¶
　賣以食廸饑将絶妻曰今欲歸不兩全君親在不可¶
　并死願見賣以濟君行廸不忍妻固與詣肆售得數¶
　千錢以奉廸至城門守者曰誰何疑其紿與廸至肆¶
　問狀見妻首已在枅矣廸裹餘體歸𦵏之(唐書/)¶
　宋¶
譚汝平妻楊氏新建人年二十四而寡矢志事姑遺腹¶
　三月生子煥楊和熊苦訓皇祐庚寅耆老舉其貞節¶
<pb:KR2k0045_WYG_097-4a>¶
　奉㫖表其門立節婦貞義亭煥後任髙安令楊受封¶
　享年九十有六¶
彭烈女分寧農家從父泰入山伐薪遇虎将不脫女㧞¶
　刀斫虎奪其父而還事聞詔賜粟帛敕州縣歳時存¶
　問(宋史/)¶
余釗妻李氏武寧人釗死長子大任方一歳次子大川¶
　甫一月父母屢欲奪其志李立三說以示不變一曰¶
　為人子當盡孝二曰為人臣當盡忠三曰為人婦當¶
<pb:KR2k0045_WYG_097-4b>¶
　盡節卒不可强舅思聰患雙盲姑潘氏老病朝夕侍¶
　湯藥不少懈嘉定間詔封孺人後二子皆貴¶
吴世静妻凃氏進賢人夫早卒止有一女勵志守節以¶
　紡績自給歴十五年淳祐庚申北兵遊騎至章江凃¶
　撫其女曰世亂如此無辱身遂相擕赴水死(豫章書/)¶
吴中孚妻進賢人少寡景定初兵亂擕孤女自沈于縣¶
　之染步曰義不可汚吾夫也(宋史/)¶
王徳甫妻余氏豐城人徳甫以訟䘮家窶甚依先隴結¶
<pb:KR2k0045_WYG_097-5a>¶
　茅為廬衣食不給有怨懟語余輙止之曰自取何尤¶
　德甫令改適余曰婦歸王氏家非不裕至此命也婦¶
　人萬無去夫之理卒不行勤紡績以供薪米居數歳¶
　以瓦易茅為屋五楹二十年未嘗出門閾筠陽陳仲¶
　微作節婦傳以義之咸淳中權縣事危順吉即其里¶
　立節婦坊給粟帛(豫章書/)¶
　　按吴中孚妻王節婦林志皆訛入元¶
萬性善妻吳氏進賢人年十七而嫁生子輿夫歿諸舅¶
<pb:KR2k0045_WYG_097-5b>¶
　以輿幼不足恃諷欲嫁之泣不應一日歸父集諸姊¶
　妺以利害訹誘旁引曲喻務相感動卒不變言未幾¶
　而禮至門吴乃引刀斮案大慟仆地氣絶良乆甦曰¶
　必欲强我命盡今日衆懼而止遂趍裝還自是不復¶
　歸寧保全遺孤迨卒揭文安題其墓曰貞烈婦(同上/)¶
　　按萬節婦林志誤作胡氏¶
竺梅英武寧竺壽翁女許聘冷氏未嫁夫逝終身守節¶
　時稱竺夫人東門外石橋其所建也¶
<pb:KR2k0045_WYG_097-6a>¶
　元¶
霍榮妻段氏龍興人榮無子嘗乞人為養子榮卒段年¶
　二十六孝養舅姑舅姑沒諸父利其産謂曰汝無子¶
　宜改適即入室引鍼自刺其面墨漬之誓死不二大¶
　德二年府上其狀詔旌其門(明一統志/)¶
鄭伯文妻丁氏新建人大德間伯文病将歿丁與訣曰¶
　君脫有不諱妾當從但君父母己老妾且忍死以奉¶
　其餘年必不負君伯文卒丁年二十七居䘮哀毁服¶
<pb:KR2k0045_WYG_097-6b>¶
　除其父母議嫁之丁慟哭言所以不死之故父母遂¶
　止舅姑嘗病丁夙夜䕶侍及卒喪𦵏盡禮事上表其¶
　門(同上/)¶
趙時煼妻陳氏進賢人夫亡不再適延祐間特旌之¶
喻克成妻熊氏南昌人克成早卒熊氏始終不虧婦節¶
　至治間旌表其門¶
姜氏二節俱龍興羅仲敬女姊適進賢姜興一妹適其¶
　弟興二至正乙亥俱虜於㓂欲汚之不從廹脅以去¶
<pb:KR2k0045_WYG_097-7a>¶
　行至真隠鄉之視頭同赴水死¶
袁用賔妾孔氏富州人至元兵亂縛用賔去孔隨至臨¶
　川之名賢鄉度夫無脫身理遂踴躍號呼赴水死(豫/)¶
　(章書/)¶
朱至真妻袁氏豐城人元丁亥歳夫遊學自燕還買舟¶
　上贑省兄袁偕行欲入閩適壬辰兵變遇㓂袁氏義¶
　不受辱即投水死至真獲免終身不再娶(同上/)¶
劉濯妻萬氏南昌人濯率鄉兵禦冦不克死萬哭殞以¶
<pb:KR2k0045_WYG_097-7b>¶
　殉時稱烈婦濯字徳江即革除忠臣端之祖也(同上/)¶
戴復古妻復古號石屏能詩江湖四子之一也未遇時¶
　流寓武寧有富家翁愛其才以女妻之居二三年忽¶
　欲作歸計妻問其故告以曽娶妻白之父父怒妻宛¶
　曲解釋盡以奩具贈夫仍餞以詞云惜多才憐薄命¶
　無計可留汝揉碎花牋忍冩斷膓句道傍楊栁依依¶
　千絲萬縷抵不住一分愁緒捉月盟言不是夢中語¶
　後回君若重来不相忘處把杯酒澆奴墳土夫既别¶
<pb:KR2k0045_WYG_097-8a>¶
　遂赴水死(同上/)¶
王粹甫妻吕氏進賢人少寡撫孤女織絍針縷為食至¶
　正初歳饑有謀强娶之者乃慟哭擕其女同赴水死¶
　(同上/)¶
姜本道妻彭氏本源妻葉氏俱寧州儒家女至正中道¶
　源起集義兵隨省委州判湯盤克復州治賊黨余祐¶
　二率衆追逐至本道家兄弟與賊拒敵俱為賊易勝¶
　所擒罵賊不絶口為賊所殺彭與葉訣曰我夫既死¶
<pb:KR2k0045_WYG_097-8b>¶
　賊必辱我乃引刀自刎葉亦隨之而死¶
余文佐妻費氏字尚珍奉新人幼秉志操值元季兵作¶
　隨夫避難至正中渠寇虜掠鄉里惡其夫文佐守義¶
　不入其伍遣卒縳文佐尋殺之費驅廹前行至横岡¶
　寇欲汚之自投潭水而死(豫章書/)¶
王憲章妻吴氏進賢人元世以守節聞¶
劉應震妻范氏富州人應震得心疾合&KR0543;之夕不能成¶
　禮出就異室未幾卒服除母欲令適曰未配非改節¶
<pb:KR2k0045_WYG_097-9a>¶
　也對曰名在劉氏家廟夫以疾廢姑在誰養去之可¶
　乎姑歿復有以為請者誓死不易居三十年如一日¶
　卒年六十九(同上/)¶
譚孟發妻熊氏新建人陳友諒兵至孟發遇害子堯舉¶
　纔四歳熊抱歸母家遇賊于松湖栗木橋執之不屈¶
　以身蔽子賊斫其背匍匐至母家而死明洪武十年¶
　採入節義録¶
熊氏字琇新建熊仲文女㓜通翰墨許鄧某未于歸鄧¶
<pb:KR2k0045_WYG_097-9b>¶
　卒訃聞誓不他適為服三日至正辛亥正月三日自¶
　縊死一時紳士為詩詞弔之後人憫其貞烈每歳遇¶
　忌日設饌以祀至今謂之烈女祭¶
劉氏二烈女龍興人長曰貞年十九次曰孫年十七皆¶
　未許嫁陳友諒来冦其母泣謂二女曰城若破置汝¶
　何所二女曰寧死不辱父母也城䧟二女登樓自縊¶
　(明一統志/)¶
　　按函史二烈女之婢鄭奴亦縊以殉¶
<pb:KR2k0045_WYG_097-10a>¶
余烈女字五英新建人元末劇賊史普清據縣之新塘¶
　聞五英有姿强委禽焉率百舸至父母與族衆大駭¶
　議未决鼓噪而前五英從容跽請曰與兒自經家庭¶
　於兒則得如累父母何因盛餙謬為登舟合&KR0543;禮畢¶
　五英佯欲嘔二婢擁出舟間突赴水(豫章書/)¶
陳烈女字淑真富州陳璧女也璧故儒者避兵之隆興¶
　淑真七歳能鼓琴誦詩至正十八年陳友諒㓂隆興¶
　淑真見鄰嫗倉皇来告取琴彈之曲終澘然流涕曰¶
<pb:KR2k0045_WYG_097-10b>¶
　吾絶絃于斯乎父母怪問之淑真曰城䧟必遭辱不¶
　如死明日賊至投東湖水中水淺不死賊抽矢脅之¶
　上岸不聽中矢死時同郡李宗頤妻夏氏名婉常亦¶
　儒家女匿居後圃中賊至挟其女共投井死(元史/)¶
高烈女寧州人年十七有殊色元季盗起匿巖穴中盗¶
　詰其弟得之高抗聲曰我在室女未受父母命豈可¶
　擅事人盜甘言誘之再三高曰吾寧死不屈也盜强¶
　之高大罵不服乃㧞刀示欲殺狀高忻然受刄即遇¶
<pb:KR2k0045_WYG_097-11a>¶
　害(豫章書/)¶
藺烈婦不知何縣人陳友諒部屬鄧平章者聞其羙盡¶
　殱其家獨留藺欲娶以為妻藺先殺其四歳子題詩¶
　自刎死(同上/)¶
　眀¶
林全禮妻萬氏豐城人全禮任江隂衛百户從征溺死¶
　萬年二十四守節養姑洪武間詔旌其門¶
諶伯仲妻凃氏字淑貞南昌人嫁甫二載伯仲遊不歸¶
<pb:KR2k0045_WYG_097-11b>¶
　淑貞年二十二誓無他志事姑以孝聞後立從子為¶
　嗣洪武間旌其門¶
舒銓妻余氏南昌人早寡有冦至欲執而辱之余自墜¶
　溝壑曰我名家子寧死不受辱罵不絶口賊怒殺之¶
　(豫章書/)¶
喻銘逺妻梅氏字玉英南昌人年二十二而寡植梅堂¶
　下以自誓孝養舅姑撫子仕顯授以儒業洪武間旌¶
　表年六十六而終¶
<pb:KR2k0045_WYG_097-12a>¶
王伯崇妻熊氏豐城人伯崇卒熊年二十七遺孤甫二¶
　歳家甚貧撫孤守節洪武間旌門¶
龔俊章妻鄧氏南昌人年二十九俊章歿鄧飲痛秉節¶
　至晚益堅同邑李秉良妻葉氏早寡守志皆於洪武¶
　間旌門¶
任臈保妻楊氏臈保南昌左衛軍也楊早寡守節旌表¶
劉貞女淦城劉均女許適南昌趙主簿之子世亂道阻¶
　婚禮未成歳癸巳鄉之為暴者强委禽焉女自度不¶
<pb:KR2k0045_WYG_097-12b>¶
　能拒即投井死文江解䝉聞而哀之為傳安城劉霖¶
　復銘墓碣先是其二昆皆從穆監州舉義兵而死(楓/)¶
　(谷集/)¶
胡以謙妾周氏金陵人永樂初以謙為海口鹽課副使¶
　死於兵周日夜號泣求尸得之欲以死殉其父母止¶
　之曰汝今有娠盍為胡氏一脉計且千里歸櫬汝責¶
　也奈何欲死越月生子伯槐䕶喪歸𦵏寧州豪慕其¶
　姿周斷髮自誓撫孤成立縣丞黎斌欲上其事固辭¶
<pb:KR2k0045_WYG_097-13a>¶
　乃止¶
魏文博妻湯氏奉新人早寡守節永樂間旌表¶
秦本固妻周氏南昌人永樂間營北平宫室時本固為¶
　千夫長採木萬年山中抵吉州嬰疾卒周年未三十¶
　勵節撫孤正統間旌表其門¶
胡闗七妻李氏南昌人夫卒送𦵏扶靈歸有聚而觀之¶
　者問曰彼觀者何侍者曰阿叔已許爾嫁李曰烈婦¶
　無二夫吾矢必死矣乃痛哭於夫靈前付孤於叔自¶
<pb:KR2k0045_WYG_097-13b>¶
　投水死豫(章書/)¶
劉天瑞妻熊氏南昌人熊少寡生子仲髙娶喻氏亦少¶
　寡生子觀方四歳熊自念孀居艱難因諷喻曰此㷀¶
　㷀四歳兒安可冀望喻泣曰姑能不負所天吾獨不¶
　能乎前途明暗一聽于命於是婦姑紡績自給觀竟¶
　有成立孫曽二十餘人熊卒年九十一喻亦八十二¶
　人以為孝節之報(明書/)¶
陳氏字若英髙安人許聘靖安舒璉璉以正統間隨父¶
<pb:KR2k0045_WYG_097-14a>¶
　知府敬宦嘉興卒于道喪還若英聞之悲慟不欲生¶
　母憐而解之乃抆淚潜入寝室自經死時年十九舒¶
　氏迎柩合𦵏白粉山詔旌其門曰貞烈(豫章書/)¶
吴安泰妻胡氏進賢人早寡立嗣守節其母将改嫁之¶
　泣曰願從夫于地下語既潛縊于室從姑暨鄰嫗覺¶
　而救之終誓弗二正統間旌其門¶
胡思敬妻曽氏南昌人年二十三守節壽至九十七同¶
　邑吴應春妻喻氏龔本義妻李氏熊聡妻周氏俱早¶
<pb:KR2k0045_WYG_097-14b>¶
　寡守節於正統間旌表¶
熊叔輝妻陳氏叔信妻凃氏進賢人俱早寡同心守節¶
　以紡績事舅姑陳先卒凃于正統間奉旌¶
范頓妻孫氏豐城人頓卒孫年二十二矢不二天以伯¶
　之子為嗣正統間旌門¶
吴彦文妻項氏豐城人字□奴彦文贅其家未三日以¶
　父疾歸父歿而彦文暴卒訃聞項號痛幾絶即歸治¶
　喪養姑盡孝孀居五十三載卒天順間旌門¶
<pb:KR2k0045_WYG_097-15a>¶
周珍妻吴氏豐城人年十八適珍二載餘珍遘疾踰歳¶
　弗痊曰我終汝事他人吴因以死自誓珍亡翼日殮¶
　畢吴及暮入寝室自縊死合𦵏登仙鄉號節婦塜¶
孫氏豐城人適周懋昭年甫二十越三載而懋昭卒于¶
　官遺腹生子仁誓不再嫁紡績勤苦供養舅姑¶
　　按懋昭官庶吉士初姓周後改姓徐故林志稱周¶
　　安志稱徐今從林志¶
胡氏豐城人年二十三適翰林庶吉士黄瓛甫二載生¶
<pb:KR2k0045_WYG_097-15b>¶
　子張瓛卒于官胡自京扶櫬還誓以節自守家貧紡¶
　績以資日給¶
余繼妻熊氏字謇奴豐城人年二十一歳歸繼繼疾度¶
　不能起語以備後事熊出箧中衣對繼紉定每襲為¶
　二泣且謂曰即有不幸吾當服之以俱死不能獨生¶
　也繼卒熊眎歛畢聞家人議舉棺焚化即衣所紉衣¶
　期赴火死家人察其意防之少懈即自經與繼同日¶
　合葬(明書/)¶
<pb:KR2k0045_WYG_097-16a>¶
舒宏道妻王氏靖安人年二十八而寡子三人皆幼王¶
　撫孤成立長子仲甫娶陳氏生男未週歳而仲卒陳¶
　亦志操不二兩女曰靖正靖貞俱早寡從一而終人¶
　謂舒門四節¶
凃䕶妻熊氏陳元妻熊氏俱南昌人早寡守節袁習廣¶
　妻鄒氏周咨謀妻徐氏熊煥妻丁氏俱豐城人早寡¶
　守節皆於成化間旌表¶
徐試妻胡氏豐城人試卒有子綺寓京師未歸停柩以¶
<pb:KR2k0045_WYG_097-16b>¶
　待之一日鄰火起烟焰蔽門綺妻李氏撫柩籲天誓¶
　與俱焚火燎及屋李泣謂胡曰勢急矣媳在此姑亟¶
　自全胡竟不肯去姑媳抱持號泣天忽為之反風環¶
　燒百餘家惟柩所獨存觀者歎異(豫章書/)¶
曽翊如妻萬氏鞠秋華妻齊氏俱進賢人早寡守節成¶
　化間旌表¶
任䕫妻孫氏豐城人䕫卒孫年十八守節至八十而終¶
　又夏希武妻傅氏早寡撫孤守節皆於成化間旌門¶
<pb:KR2k0045_WYG_097-17a>¶
楊源淳妻聶氏龔大邦妻胡氏俱豐城人早寡守節成¶
　化間旌表¶
錢仲權妻劉氏新建人仲權充糧長解米赴京道卒劉¶
　年二十二撫孤守節同邑謝同權妻鄧氏早寡守志¶
　魏庭梧妻熊氏年二十四撫孤守節皆於成化間被¶
　旌¶
盧穿妻李氏字妙惠揚州人適南昌士人盧穿穿下禮¶
　闈第讀書西山寺中絶音耗成化間有同名者死京¶
<pb:KR2k0045_WYG_097-17b>¶
　師鄉人誤傳父母憐其貧寡强之嫁于江西鹽啇謝¶
　啓至則操節求死啓不能犯一日啓發舟歸過金山¶
　寺下李題七律詩一首在壁盧後登第至家則空室¶
　矣偶游金山見其詩知在謝所接至公舘歡㑹如初¶
　(豫章書/)¶
胡紳妻謝氏奉新人年二十九紳歿生遺腹子佑撫育¶
　成人始終不二成化間旌門¶
舒矜式妻楊氏進賢人年二十三守節同邑熊時雅妻¶
<pb:KR2k0045_WYG_097-18a>¶
　謝氏早寡一子方嵗餘誓不再適文鑑妻吴氏早寡¶
　撫孤女守節傅金妻艾氏年二十三金卒無子父母¶
　諷其改嫁不從姑年九十餘艾孝敬如一日¶
　　按已上進賢四節婦林志作成化間旌表安志作¶
　　𢎞治間旌表¶
胡玊祥妻張氏陳定綱妻周氏俱豐城人早寡守節𢎞¶
　治間旌表¶
余睿昭妻游氏南昌人年二十九睿昭卒矢死不二撫¶
<pb:KR2k0045_WYG_097-18b>¶
　猶子銘為嗣紡績以養舅姑孀居三十年非祀先不¶
　接宗族同邑蔡金妻鄒氏徐秉淵妻吴氏俱早寡守¶
　節𢎞治間旌門¶
李銘妻王氏豐城人成化間銘卒王時年二十四遺孤¶
　濬方㓜王誓不二天家雖甚窘事姑以孝孀居五十¶
　餘年操守潔白教子業儒至於成立年七十八卒𢎞¶
　治間詔旌之¶
徐仲英妻周氏寧州人嫁及朞而寡無子拮据以事舅¶
<pb:KR2k0045_WYG_097-19a>¶
　姑後舅姑歿無所依奉三主歸母家紡績為生孀居¶
　六十餘年¶
丁紳妻范氏豐城人年十九紳卒守節不二𢎞治間旌¶
　表¶
髙紹妻樊氏進賢樊公輔女年十八歸紹甫二載而紹¶
　卒無嗣誓不改適時紹弟緝方五歳撫之有成為娶¶
　樊仲華女蓋氏之族妹也踰七年緝亦卒其妻泣曰¶
　吾姊能以節持吾獨不能自勵乎於是同心以守孝¶
<pb:KR2k0045_WYG_097-19b>¶
　事舅姑撫緝子啓旺補邑庠生姊年八十二妹年六¶
　十卒人咸稱雙節云¶
胡魁妻聶氏南昌人年二十五魁䘮聶撫孤克執婦道¶
　居數年舅惑于繼妻逼奪其志聶籲天以死自誓舅¶
　禁之於室期日嫁之聶哭曰我死不難惟孤無託密¶
　以衣物賂族長得還母家舅知其志不可奪命之歸¶
　居外舍貧苦百端終始不渝年六十七卒𢎞治間被¶
　旌¶
<pb:KR2k0045_WYG_097-20a>¶
李與鎬妻林氏豐城林懐瞻女四川副使瓛之子婦也¶
　年十九歸李甫二載生子平與鎬卒平尚襁褓族豪¶
　利其有百計害之林恐平遇害密託于外氏育之身¶
　嬰其鋒豪見林志難奪乃寅夜執凶器毆之中額流¶
　血被面時繼姑徐氏年二十五亦孀居林因奔就之¶
　得免自是姑媳相依守節不渝教子俱克有成孫逢¶
　遂繼登鄉薦人皆賢之¶
聶仲英妻楊氏新建人仲英卒時年二十九遺孤義方¶
<pb:KR2k0045_WYG_097-20b>¶
　六嵗楊誓不二夭孀居四十餘年苦心教子登正徳¶
　五年鄉薦人賢之年七十三而卒¶
盧貯妻夏氏武寧人年二十一貯卒撫半嵗孤國良嘗¶
　夢夫告以宅寒甚衣若墮水狀驚覺詰朝啟穴視之¶
　則積水滿壙棺已朽矣泣抱骸骨歸十三年始得爽¶
　塏之地而𦵏焉𢎞冶間年八十詔旌其閭¶
謝氏南昌人年十八適楊俊家酷貧婚踰月俊隨父商¶
　於蜀地謝奉姑備嘗辛苦越三年俊舟歸至吴城溺¶
<pb:KR2k0045_WYG_097-21a>¶
　于水死謝聞之悲號幾絶引斧自劈碎額妯娌驚救¶
　得甦及夕自縊死聞者傷焉(豫章書/)¶
陶振綱妻李氏南昌人年二十三夫䘮遺孤在襁褓舅¶
　姑以貧欲奪其志李斷髮自誓後又强之欲挈孤同¶
　溺乃止勤織絍以供親膳訓子有方鄉人皆歎慕之¶
　(同上/)¶
萬氏南昌萬獻女年二十歸閔邦燦甫半載邦燦商遊¶
　三年歸溺鄱陽湖萬聞之哀痛期於必死舅姑勸止¶
<pb:KR2k0045_WYG_097-21b>¶
　之不從延其母諷諭之萬佯諾一夕具服從容就縊¶
　死(同上/)¶
賴文璧妻胡氏字員貞豐城人歸賴再旬日文璧訪外¶
　舅溺于磯山渡胡因歸寧過夫溺處即自沉于水家¶
　人援之得不死母憐其少諷之改適胡不從聞納聘¶
　遂自經死(同上/)¶
趙孝女名郡珍進賢趙叔式之女母萬氏正徳間叔式¶
　以吏携家京師萬氏病于僦舍郡珍親嘗湯藥衣不¶
<pb:KR2k0045_WYG_097-22a>¶
　解帶者累月萬歿郡珍痛母客死願以身從先與父¶
　訣一日晨起奠畢縊于寝房詔表其門(同上/)¶
葉氏字兆姺南昌葉相女自㓜許聘新建李素乾子光¶
　庭未娶卒兆姺時年十三先夢光庭騎白馬衣素入¶
　其室相携補綴覺以告嬸母冷氏越數日訃聞傷之¶
　誓不改節父母憐其㓜强為轉聘兆姺聞之即于室¶
　整裝自縊死¶
張仕琦繼妻洪氏南昌人年十七歸張越二載而寡矢¶
<pb:KR2k0045_WYG_097-22b>¶
　志不二撫育前妻子張源得有成立貞白之操著于¶
　鄉有司特加表異焉¶
吴祺繼妻徐氏妾張氏李氏俱豐城人徐事姑以孝聞¶
　嘗從祺北上抵河西祺忽墮舟徐躍出俱下水頃抱¶
　以出祺逝奉櫬泝長沙風烈舟顛危甚徐哀哭籲天¶
　舟乃定李無出張嗣孩提或有以他意諷之者徐曰¶
　婦人夫死稱未亡人無再醮禮顧守適各惟所志張¶
　與李泣曰列女無二肯憚一死辱大人于地下茹苦¶
<pb:KR2k0045_WYG_097-23a>¶
　服縞共撫其孤事聞旌表(明書/)¶
余福熙妻王氏武寧人年二十二福熙卒於商遺子逺¶
　山方一嵗王購屍歸𦵏舅姑欲奪其志誓死不易撫¶
　子守節有司奏請旌表卒年六十¶
濮氏女名貞南昌人許聘費愚正徳丁夘夏費愚年二¶
　十一二弟溺于池救之竟沉而死濮聞之泣且歎曰¶
　業已許之矣不幸有此復誰許耶即潜入室自經死¶
　(楊文恪集/)¶
<pb:KR2k0045_WYG_097-23b>¶
張在魯妻羅氏名素珠西昌進士張峰之母歸張十年¶
　數乳惟一女大懼弗嗣請置妾訪求得羅氏女宜以¶
　歸生子岑峰氏皆抱持躬育之正徳丁夘舅歿姑留¶
　螺湖氏親執䘮饋養無違姑遘疾躬進湯藥廢寝食¶
　者三時卒年四十有七(歐陽恭簡集/)¶
胡鍠妻何氏進賢人善事舅姑正徳六年夏冦至姑老¶
　疾艱于行何負之踰墻避焉姑尋以驚卒暨冬冦復¶
　至衆皆逃匿何泣守姑柩不去遂被執行至苦腸陂¶
<pb:KR2k0045_WYG_097-24a>¶
　罵賊投入陂内死夫後収其屍貌如生(豫章書/)¶
李瓚妻胡氏奉新人年二十三撫孤守節劉元妻羅氏¶
　南昌人年二十三守節楊灌妻汪氏武寧人早寡守¶
　節俱於正徳間旌表¶
黄充傑妻劉氏豐城人年十九充傑卒撫遺腹子守節¶
　同邑胡寧固妻熊氏黄季遜妻吴氏俱撫孤守節正¶
　徳間奉旌¶
王朝卿妻方氏朝卿新建人舉進士授知州未幾卒方¶
<pb:KR2k0045_WYG_097-24b>¶
　年十九無子立從子諫為嗣諫在襁褓拮据撫育至¶
　病革惟曰雙椁雙椁他無所及諫以明經任通判孫¶
　淑湜並登進士¶
王忠十妻隂氏奉新人忠十病有術者曰婦不利于夫¶
　隂聞之謂家人曰吾未有子而於夫不利雖生何益¶
　不如死以存夫及暮焚香叩天請以身代即沐浴整¶
　衣自縊浹旬忠十亦殞遂合葬¶
王庭䔰妻陳氏寧州人年二十一守節正徳間旌表¶
<pb:KR2k0045_WYG_097-25a>¶
凃曰璉妻胡氏豐城人年十九守節撫孤母欲奪之即¶
　剪髮斷指以自誓夀踰七十學使蔡清表其廬¶
盧鵬舉妻聶氏武寧人鵬舉商卒于外聶時年二十子¶
　伯軒方一歳訃聞泣欲死其父母託人防守數月不¶
　遂乃以紡績自給及守者伺之稍懈自經而死(豫章/)¶
　(書/)¶
潘濡妻熊氏豐城侍郎懷之女也濡以溺死熊破鏡矢¶
　志半藏濡柩半以自隨年八十二卒遺命以半鏡殉¶
<pb:KR2k0045_WYG_097-25b>¶
常氏吴橋縣女也嫁豐城李與禄僅嵗餘與禄卒旅邸¶
　常遺腹生一男扶櫬歸父母留不聽去常泣曰吾留¶
　將置此兒何所即以死為誓竟歸茹苦完節¶
郭匡晉妻温氏新建人事舅姑極孝謹姑廢明昕夕侍¶
　側飲食親調以進行必扶擕伺就枕然後即安姑疾¶
　刲股療之立愈及匡晉䘮温年二十一子幼或㣲諷¶
　以更適温摘髮碎鏡誓死靡他至九十二歳疾且革¶
　偶有一白衣道者與以異劑服之不旬而瘳人以為¶
<pb:KR2k0045_WYG_097-26a>¶
　節孝之報(豫章書/)¶
陳鳳彩妻羅氏南昌人年二十二守志至七十五歳無¶
　少玷缺宗黨共嘉其節¶
諶珂妻蕭氏南昌人年二十歸諶正徳七年羣盗突至¶
　蕭擕㓜子走避東坪圩凃公井側盗追及欲辱之度¶
　不能免乃和顔紿脫猝投井死盗将刃其子賴鄰翁¶
　王禄丐其生嘉靖間旌表¶
諶烓妻陳氏烓豐城人為南湖嘴廵檢司正徳七年流¶
<pb:KR2k0045_WYG_097-26b>¶
　賊執烓妻陳氏與女夀英欲汙之厲聲罵賊俱被支¶
　解¶
余陽妻張氏奉新人年二十一華林賊入境張被掠行¶
　至後坪旅店賊黨欲辱之張憤怒曰吾有死而已賊¶
　遂殺之至死罵不絶口同邑易功亷妻江氏年二十¶
　五遇華林賊被執賊愛其姿貌驅令前行至西岡段¶
　據地不行賊怒斷其首而去(同上/)¶
周南妻彭氏奉新人適周二載而南沒子時權甫生三¶
<pb:KR2k0045_WYG_097-27a>¶
　月誓死守節以撫孤自任更一月而姑亡踰半載舅¶
　又亡甘貧孑立操守不渝奏聞旌表享年六十有八¶
萬文式妻徐氏南昌人年二十七文式卒撫孤又亡立¶
　一嗣不賢家産蕩廢殆盡徐毫無怨言布衣饘粥以¶
　終其身凡婚嫁慶㑹絶不與焉廵撫特表其閭¶
萬時徹妻伍氏南昌人年二十二孀居栢舟自矢卒成¶
　遺孤族子侍郎恭有贊¶
顧氏奉新人年十七歸宋承慶踰年承慶歿誓以身殉¶
<pb:KR2k0045_WYG_097-27b>¶
　閉户自經若有物擊斷其䋲者墜而復甦如此者三¶
　乃飲泣撫孤艱苦備至終身不華衣甘食病劇不受¶
　醫藥曰死分也固晚矣御史陳中素題請旌表建坊¶
謝&KR0463;妻雷氏奉新人生子邦化甫七歳&KR0463;亡雷年二十¶
　五父母諷以他適不從撫邦化成立娶余氏邦化歿¶
　遺三歳孫世英余年甫十九哀痛骨立與姑共守志¶
　世稱一門貞節¶
萬欽妻羅氏進賢人欽苦學早世羅年二十六撫孤瀾¶
<pb:KR2k0045_WYG_097-28a>¶
　七歳事姑甚孝壽八十二始終一節人無間言瀾承¶
　母訓克自樹立為鄊善士知縣吴大本上其事旌之¶
葉維青妻魏氏新建人年十九夫亡遺腹生子自昂堅¶
　貞苦節教子成立凡三刲股一以救姑一以救夫一¶
　以救父世稱其節孝兩全鄒南臯贈以詩云一别良¶
　人歳月侵孤燈永夜伴寒衾年年止有江西月獨照¶
　春閨不二心¶
方義立妻支氏進賢人嘉靖間義立溺水死聞訃氏哀¶
<pb:KR2k0045_WYG_097-28b>¶
　慟竟日夕越數日悉出其有歸于姑登樓自縊萬鏜¶
　為詩哀之¶
羅念三妻隂氏奉新人苦志守節宋莊靖蔡恭肅為詩¶
　及傳表揚之¶
王公庭妻查氏寧州人年二十一守節事姑克盡孝道¶
盛氏字善才仁和盛文郁女孫許聘同邑潘有成未娶¶
　有成夭死女奔計㑹水沒舍漂其尸女痛幾絶矢志¶
　不再從人隨祖文郁任武寧知縣祖父俱卒遂留家¶
<pb:KR2k0045_WYG_097-29a>¶
　焉女招有成魂葬之歳時祭必慟哭撫弟遺孤如海¶
　如江俱底成立年七十卒葬於石窩山而石合其壠¶
　人謂勁氣所致云(豫章書/)¶
祝氏寧州人許聘同里盧榮年二十未歸榮病革女請¶
　徃視慰之曰君不諱我為立後遂斷一指以誓立所¶
　親子繼之一日謂諸婦曰我将浴若等且去遂於私¶
　室浴竟更衣無疾而逝人指其藏為貞女墓(同上/)¶
李氏豐城人年十八歸經歴髙枝枝疾卒於京號泣㡬¶
<pb:KR2k0045_WYG_097-29b>¶
　絶不食七日幸甦姑慰之曰與死事孰與撫孤家貧¶
　紡績自給訓孤遊庠迄老如初邑罹火比鄰環燒獨¶
　存其室咸謂天憫苦節有司上其事詔旌其廬曰貞¶
　節¶
賴氏豐城人適楊文恪孫某早寡矢節撫三孤俱列衣¶
　冠僉歸功于賢母邑令申請旌表其門¶
李度妻熊氏豐城人年十九夫亡即自縊于柩側姑覺¶
　救免母家强諭改節熊毁容矢死無他後奉詔旌表¶
<pb:KR2k0045_WYG_097-30a>¶
黄一清妻游氏豐城人年二十三守節嘉靖間旌表¶
金曰榮妻孫氏新建人年二十一撫孤守節後孫銑第¶
　進士得䝉旌表¶
張氏字文娥新建張知府元春女適南昌衛指揮使方¶
　印正徳庚午印督兵討姚源盗死難張年二十三聞¶
　訃號曰吾夫以死報國吾何難以死報夫一慟遂絶¶
　救之得甦以懷娠黙禱曰姑俟之男也勉强存祀若¶
　女吾與俱殉矣踰月生子恩盡瘁事姑撫子成立嘉¶
<pb:KR2k0045_WYG_097-30b>¶
　靖間旌其門恩後官都督僉事封張太淑人贈夫人¶
聶庄妻潘氏豐城人庄商泗州病卒潘聞訃號哭㡬絶¶
　舅姑促令改嫁適驟雨溝中漲不滿尺整衣赴水而¶
　死(豫章書/)¶
蒋欽妻黎氏豐城人嘉靖辛酉廣冦掠邑境黎恐被辱¶
　即投小池以面入泥中死(同上/)¶
李籲妻龔氏南昌人年二十守節撫孤裘登嘉靖進士¶
　奉旌¶
<pb:KR2k0045_WYG_097-31a>¶
宋聰一妻鄒氏豐城人聰一卒既殯營𦵏鄒謂工曰可¶
　作雙壙遂自縊竟合𦵏焉(豫章書/)¶
胡璡妻秦氏新建人璡卒秦無子妾鄧氏所生子絅甫¶
　二歳二氏撫孤成立嘉靖乙巳絅奉例出賑饑穀二¶
　千石願為二母揚名廵撫嘉其志奏聞旌表¶
夏才兮妻熊氏李聰妻范氏管澄清妻胡氏范用志妻¶
　孫氏劉瓊妻吴氏俱豐城人夫亡守節奉詔旌表¶
李謨妻岳氏寧州人年二十四謨歿岳守節撫孤仲薫¶
<pb:KR2k0045_WYG_097-31b>¶
　娶姚氏為婦未幾仲薫又歿姚年十九姑婦食貧相¶
　依為命鄉人賢而哀之¶
查朂己妻沈氏寧州人能盡婦道姑患風疾出入扶持¶
　惟謹年二十九朂已卒哀痛求死姑以方娠止之閱¶
　旬生子孟常撫之成人教有家法¶
方廷鳳妻陳氏寧州人年十九守節常以查朂己妻沈¶
　節婦自期至老雖病劇不面醫閨門肅然卒年五十¶
　九¶
<pb:KR2k0045_WYG_097-32a>¶
朱朝濟妻羅氏歸朱二年而朝濟卒視殮畢遂自經死¶
　嘉靖間旌表¶
謝聰妻楊氏新建人年二十夫䘮蓬首惡服朝夕哭泣¶
　無子立姪廷和為嗣娶方氏生孫天𦙍而廷和卒方¶
　年二十四姑媳同撫天𦙍比長娶鄧氏未㡬天𦙍又¶
　夭生遺腹子産正鄧年二十二累世孀居嘉靖末楊¶
　以壽終題請旌表¶
髙啟弼妻鍾氏南昌人早寡守節隆慶間旌表¶
<pb:KR2k0045_WYG_097-32b>¶
黄如鯨妻熊氏豐城人年十七夫亡撫遺腹子守節萬¶
　歴間詔旌之¶
余用義妻王氏武寧人適余二載用義卒守節撫孤永¶
　寧壽七十二而終¶
周子英妻易氏新建人年十六適周十八而子英卒撫¶
　遺腹子傑父母勸之改適不從遂剪髮毁容以明志¶
　家貧甚手䌟絖麻枲以養舅姑至萬歴丙戌孀居六¶
　十七年按院奏旌¶
<pb:KR2k0045_WYG_097-33a>¶
蕭一和妻劉氏南昌人年二十九和卒誓以死殉觸棺¶
　復甦赴河獲救越四日家人防之稍懈乃沐浴告靈¶
　返室嚼舌而終(豫章書/)¶
劉斯圭妻甘氏南昌人年二十一守節壽八十餘¶
方叔壯繼妻陶氏新建人歸方五閱月而寡陶誓死守¶
　節撫前室子彭庚堯庚不異已出後俱領鄉薦萬歴¶
　間旌表¶
熊袠妻丁氏南昌人年二十四而寡守節撫孤惟學中¶
<pb:KR2k0045_WYG_097-33b>¶
　進士官至府尹丁封太安人¶
凃綱妻某氏南昌人年二十八而夫亡守節撫子宗濬¶
　登萬歴癸丑進士官至尚書奉詔旌表¶
黄&KR1606;妻雷氏豐城人尚書禮之女夫亡撫孤守節建坊¶
　旌表¶
黄栗妻李氏豐城人年二十二而寡守節養姑姑目盲¶
　李朝夕祝天躬為洗拭遂復明里人歎為孝感¶
伍守中妻黄氏南昌人早歳守節撫孤仕望登萬歴丁¶
<pb:KR2k0045_WYG_097-34a>¶
　丑進士封太宜人¶
喻一魁妻魏氏南昌人年二十五守節壽至九十旌門¶
樊徹妻聶氏進賢人年二十一而寡撫遺腹子輪後輪¶
　以貢仕至訓導萬歴間旌表¶
楊用寛妻李氏南昌人年二十八而寡守節撫孤壽至¶
　七十八同邑劉浃妻周氏浹登進士甫釋褐而卒周¶
　守節撫二孤炅是後炅登鄉薦是登進士李秀芳妻¶
　郭氏年二十四秀芳卒無子守節歴四十餘年章漢¶
<pb:KR2k0045_WYG_097-34b>¶
　妻樊氏年二十三而寡守節歴三十餘年俱於萬歴¶
　間旌表¶
黄廷繼妻陳氏南昌人于歸半載廷繼客㳺南畿家徒¶
　壁立陳宵分紡績以供菽水三年而旅訃至慟哭七¶
　日不食自縊以殉萬歴間旌表(豫章書/)¶
游璣妻黄氏豐城人年二十守節至九十一而終¶
萬尚徳妻嚴氏新建人早寡守節事舅姑盡孝萬歴間¶
　旌表¶
<pb:KR2k0045_WYG_097-35a>¶
鄧懐徳妻楊氏南昌人早寡守節壽至百嵗旌門¶
李壽妻鄧氏進賢人夀卒鄧年十七哭泣誓死葬後即¶
　自縊以殉(豫章書/)¶
馬坤妻王氏進賢人年十九守節撫孤萬歴間旌表¶
易氏字妹貞高安易濵女許聘儀賓楊漳子鐶未婚鐶¶
　卒妹貞聞訃墜樓幾死誓不再夫奔弔楊氏舟至河¶
　索夫神主成親迎禮用小竹簥抱至入柩前行合&KR0543;¶
　禮朝夕哭奠期年夜焚香畢自縊於柩前事聞旌表¶
<pb:KR2k0045_WYG_097-35b>¶
　之(明書/)¶
樊氏字鳳英南昌樊昱之女許聘新建萬尚𢎞萬歴丙¶
　子将嬪于萬㑹𢎞病不果女為廢寝食諸女多方觧¶
　之不得佯曰即萬郎不起奈何盖愧之也女曰有死¶
　耳丁丑秋尚𢎞病甚昱視之歸紿女曰萬郎病少間¶
　訃至女急詢尚有絲氣否曰亡矣女急白母我即歸¶
　治萬郎䘮母曰遲若父歸乃遣若女痛不自禁登樓¶
　自縊死合𦵏城頭之源(兩溪集/)¶
<pb:KR2k0045_WYG_097-36a>¶
萬氏字㑹貞新建萬國隆女許字南昌胡欽恭後欽恭¶
　痘殤㑹貞聞訃痛哭莫禁稍甦易縞衣白母欲臨其¶
　䘮母及家人力阻之及聞殯出曰何不待我憑棺一¶
　哭耶自是以死自訣家人防之甚周一日佯觧顔色¶
　理髮整衣忽遣二婢出登樓自經時年十七萬歴間¶
　旌表(豫章書/)¶
萬氏字考英新建萬言女許聘閔士毅㑹士毅病篤考¶
　英求侍湯藥父母難之及訃聞一哭幾絶易縞衣願¶
<pb:KR2k0045_WYG_097-36b>¶
　隨父徃致奠不可慟哭益甚諸母勸慰多方竟弗解¶
　瞰母徃治庖饌潛詣宻室自縊死(同上/)¶
徐鍾妻屈氏南昌人年二十五鍾客死河南訃至慟哭¶
　即自縊姑蔡覺而救之時有一子在抱蔡曰汝亡謂¶
　此藐孤何因以撫孤守節自期母憐其早寡欲令改¶
　適乃斷髮以示己志紡績養姑姑歿喪葬如禮里稱¶
　其節孝¶
徐執楊妻吴氏奉新人年二十二楊歿子熾甫二歳吴¶
<pb:KR2k0045_WYG_097-37a>¶
　氏撫之成人享年八十有一蟠峰李遷壯其節為文¶
　以贈¶
陳傑八妻李氏奉新人年二十一而寡觸棺㡬死越四¶
　月遺腹生子誥姑曲諭之乃自勵節紡績易粟以養¶
　姑終身足不履門閾鄉里共稱之¶
黄相妻熊氏南昌人年二十六相以授書客死鳳陽熊¶
　食貧守節撫遺腹孤諭以終¶
林泮妻鄧氏新建人年二十二泮卒子㓜家貧翁姑勸¶
<pb:KR2k0045_WYG_097-37b>¶
　其再適鄧慟泣欲死自誓不二日勤紡績以事舅姑¶
　孀居四十五年鄉閭皆頌其節¶
方来賀妻陶氏新建人年十七歸方越四載来賀卒遺¶
　腹生一子陶拮据撫育孝事繼姑嘗刲股以療其疾¶
鄧永楨妻熊氏新建人年二十七夫亡遺三子俱在襁¶
　褓家無親族熊食貧課子氷操皭然至七十餘歳卒¶
萬仲善妻蕭氏南昌人夫亡守志子知事崇儒娶梁氏¶
　孫國竒娶方氏俱早寡守節而終里中號為三節¶
<pb:KR2k0045_WYG_097-38a>¶
吴桂芳妾張氏新建人年二十五尚書桂芳卒守節撫¶
　孤緒延後任中府都事贈張孺人¶
劉仕迎妻髙氏南昌人適劉三載仕迎卒髙絶水漿誓¶
　從地下姑再三慰觧乃免舉遺腹子鋐撫孤守節奉¶
　詔旌門¶
熊溢妻廖氏南昌人溢早卒廖守志不二勸翁娶妾生¶
　子以續宗祀詔旌其門¶
胡旻妻劉氏旻南昌人登嘉靖鄉舉卒于途劉年二十¶
<pb:KR2k0045_WYG_097-38b>¶
　八聞訃欲以身殉不食者旬日祖姑徐哭孫喪明劉¶
　乃勉强饘粥事徐盡孝撫二孤俱克成立萬歴間旌¶
　表¶
彭栢妻李氏南昌人年十八孀居孝事舅姑撫二子里¶
　人共推其節¶
吴氏南昌塾師女萬歴丁亥歸進賢熊明逺性莊嚴儉¶
　約年二十七生子人定而明逺卒定纔一歳吴曰有¶
　藐孤在良人不死矣撫子成立後以賊兵過里中吴¶
<pb:KR2k0045_WYG_097-39a>¶
　同兒媳走避龍岐沙洲賊至俱死之¶
楊用才妻鄧氏南昌人年二十八夫亡守志閱五十三¶
　年如一日課子若孫各治儒業詔旌其門¶
羅大珏妻劉氏南昌人年二十三大珏卒事舅姑撫遺¶
　孤矢志茹荼竟成厥志壽八十五而終¶
杜用和妻鄔氏豐城人年十八用和以苦學遘疾卒鄔¶
　即剪髪自誓課子業儒萬厯間旌表¶
周期化妻章氏寧州人年二十五期化卒章剪髪納棺¶
<pb:KR2k0045_WYG_097-39b>¶
　中撫遺腹子希䕫以終其身¶
熊惟爕妻何氏進賢人避亂走匿叢棘中被遊騎跡獲¶
　挟行至桂花塘畔投水不沒項受連刃死先是七月¶
　何聞族中喻恭人以烈死慟哭嗟嘆曰世變不可測¶
　恭人是吾師也至是果盡節¶
帥汝蘭妻張氏寧州人年二十五夫亡守節子方五歳¶
　撫以成人生平縞素自處事後姑孝謹年七十六而¶
　卒¶
<pb:KR2k0045_WYG_097-40a>¶
陳氏女寕州陳孟實孫女其母黄氏疾醫藥不能療陳¶
　焚香籲天刲股置糜中食之母病尋愈¶
謝天霽妻楊氏新建人天霽未婚而卒楊望門守節矢¶
　心不二萬歴間立坊旌表¶
舒如英妻王氏靖安人年十七夫故萬歴四十四年廵¶
　按陳于庭題請建坊¶
徐文珙妻張氏奉新人年二十歳文珙以痘瘡夭張哭¶
　泣哀慟觸額于石矢志同死不食半月卒建坊旌表¶
<pb:KR2k0045_WYG_097-40b>¶
廖邦本妻項氏奉新人年十八邦本歿矢志靡他年六¶
　十餘廵撫王佐廵按陳于庭題請建坊¶
徐公一妻廖氏奉新人公一客死吴城廖聞訃泣命家¶
　人曰吾不能獨生矣當葬我同穴遂潛自投繯死¶
劉日懋妻彭氏奉新人年十六歸于劉僅七夕日懋抱¶
　疾就醫外舍七月而歿彭哀慟絶粒徒步臨夫墓泣¶
　謂工曰幸空一坏土以待我未及期哀痛而卒合葬¶
　于墓¶
<pb:KR2k0045_WYG_097-41a>¶
宋雍三妻熊氏奉新人雍三商於粤八年無音耗熊料¶
　其必死有餌之改嫁者熊預備殮具一夕自縊死¶
蒋氏字愛貞武寧人其父存時納徐貢陳聘未歸而貢¶
　陳沒愛貞破鏡遺葬在室服䘮誓不嫁富民争强取¶
　之兩訟於官得不果嫂陳氏年十九與愛貞同志守¶
　節愛貞壽六十七陳六十五而終(豫章書/)¶
方仁全妻楊氏進賢人年二十夫死無嗣依母家守節¶
　奉㫖建坊題曰節烈流芳¶
<pb:KR2k0045_WYG_097-41b>¶
程邦翰妻譚氏進賢人夫死於楚譚年二十二子潮清¶
　甫週歳矢志育孤事姑一日姑病目盲禱天願代不¶
　數日而姑目明子潮清賓于鄉孫甚衆人以為節孝¶
　之報¶
凃三七妻趙氏靖安人年十九夫亡守節天啟間旌表¶
金爍妻張氏進賢人年二十三而爍歿撫二子愛而能¶
　教事兩姑孝而能敬守節七十餘年天啟五年觀風¶
　使者田珍題請旌表¶
<pb:KR2k0045_WYG_097-42a>¶
陶某妻鄧氏進賢人事翁姑甚孝其翁㑹三病甚鄧刲¶
　股烹湯以進服之稍愈再服竟全愈鄧弗言翁亦弗¶
　知後鄉里欲聞其事鄧固辭曰吾盡吾心耳事在天¶
　啟七年三月¶
蔣汝璉妻雷氏豐城人璉歿雷欲自盡以妾有娠生子¶
　堅志撫孤廵按曹谷具題詔旌貞節¶
丁棨妻吕氏豐成人早寡勵志撫孤紡績不輟其子卒¶
　能成立廵按汪泗論具題詔賜粟帛¶
<pb:KR2k0045_WYG_097-42b>¶
張氏新建大學士張位孫女尚寳丞大朴女也歸進賢¶
　生員饒宇棨㑹戊子七月兵亂偕夫避河東被執兵¶
　将加刃于宇棨張因盡出釵釧贖其死兵卒害之張¶
　搶地哀號求敝席覆宇棨屍再拜成禮兵方促與俱¶
　去張曰吾相門女尚書子婦豈從汝行乎遂觸石死¶
　縣令羅公儀為文紀之¶
查仲儒妻陳氏寧州人事舅姑盡孝時家遘疫癘姑徐¶
　氏在牀褥家人悉逺避陳朝夕侍側竟無恙人以為¶
<pb:KR2k0045_WYG_097-43a>¶
　誠孝所致徐病革以幼女及幼甥女托之曰汝善撫¶
　育吾瞑目矣因感泣唯諾後皆為之擇配厚嫁之¶
周先春妻熊氏寧州人歸周二年先春歿子必强僅半¶
　歳熊守節訓子應崇禎乙亥年㧞貢院司上其事奉¶
　㫖建坊曰令徳天申¶
陳欽謨妻查氏寧州人年二十欽謨歿矢志不二先葬¶
　翁後葬姑撫孤子成立州守黄文麟表揚之¶
張士璵妻王氏寧州人㑹闖冦䧟城士璵投楚舉義兵¶
<pb:KR2k0045_WYG_097-43b>¶
　王寓奉鄉山中以二稚子付其僕行焚香告天再拜¶
　大呼夫名曰夫盡忠婦死節兩無憾也整衣自縊而¶
　死¶
舒駿聲妻陳氏才十妻陶氏進賢人二氏被掠斷臂不¶
　從行至境口呼天溺水死¶
周廷軌妻王氏新建人姑病王刲股療之夫病又刲股¶
　以進及夫䘮王年二十四子士貢方襁褓諸父利其¶
　産欲奪其志王泣謂之曰未亡人恨不能從地下耳¶
<pb:KR2k0045_WYG_097-44a>¶
　豈忍再醮但夫亡遺産無多倘悉以相付如藐孤衣¶
　食何諸父乃慙而止尋出所積婚配諸姪撫宗女後¶
　病且革子士貢籲天祝曰母能活姑救父豈不能自¶
　活遂刲股王服之尋愈年八十六崇禎間學使旌之¶
　曰孝節流芳¶
丁應復妻袁氏豐城人年二十應復歿無子苦志守節¶
　終年八十一又李廷言妻熊氏年十七夫歿姑亦孀¶
　居熊竭力孝養訓育遺孤砥節五十餘年¶
<pb:KR2k0045_WYG_097-44b>¶
凃崇義妻淦氏崇位妻張氏俱靖安人崇禎癸未歳流¶
　賊擁衆劫掠舉家登樓賊聚薪焚樓下呼二氏下樓¶
　免死曰寧與夫俱死不與賊俱生事聞各憲旌之¶
劉鳳儀妻張氏字玉姑武寧庠生張選學女生二子乙¶
　酉歳闖賊至倉皇抱二子匿山中賊捜得之欲辱張¶
　罵曰吾名門之女與名門之妻豈從汝賊也遂被殺¶
吴氏南昌人許字辜良祐未婚而良祐卒吴誓不再適¶
　至夫家守節立孤存祀年八十而終𦵏夫塋側生兩¶
<pb:KR2k0045_WYG_097-45a>¶
　樹藤交其上若連理然崇禎間廵按葉成章疏請建¶
　坊題曰栢操松齡¶
朱訥妻楊氏南昌楊給諫孫女年二十三訥亡守節奉¶
　姑歴三十餘年崇禎間建坊旌表¶
黄良輔妻謝氏南昌人年二十守節撫孤壽七十旌表¶
　謝病篤子詔宣刲股以療母節子孝萃于一門¶
汪思瀾妻舒氏南昌人進士舒曰敬女避兵窰湖追騎¶
　将及赴水死又胡文學妻萬氏亦同時殉難¶
<pb:KR2k0045_WYG_097-45b>¶
王有文妻劉氏新建人苦節自守其子錫登崇禎庚辰¶
　進士即以母節上陳䝉㫖建坊旌表¶
王文學妻萬氏南昌人年十八夫亡撫孤守節至八十¶
　而終又胡希鼎妻魏氏守節歴四十年魏天朴妻胡¶
　氏立嗣守節壽八十七萬仁七妻胡氏年二十夫亡¶
　守節厯五十八年¶
羅懷九妻吴氏南昌人早寡守節族以家貧議嫁之吴¶
　潛别夫靈投水死¶
<pb:KR2k0045_WYG_097-46a>¶
郭有孝妻龔氏南昌人年二十二撫孤守節壽九十五¶
　旌表¶
余思劉妻胡氏南昌人刲股救母以孝行稱又伍達喬¶
　妻羅氏刲股救翁人稱其孝¶
舒一逵妻謝氏靖安人年十九夫亡守節事舅姑以孝¶
　聞撫二孤鍔鐄後鍔登順治庚子鄉試¶
宫懋妻楊氏南昌人年二十一守節郡守表曰厲志松¶
　筠¶
<pb:KR2k0045_WYG_097-46b>¶
李孝女南昌進士李綦&KR0173;之女七嵗能識字偶讀觀音¶
　大士傳遂持長齋誓不字母亡哀毁值母誕辰一慟¶
　幾絶是夕趺坐誦佛而逝御史葉成章以事聞特旌¶
盛氏女武寧庠生盛彌俊女也乙酉闖賊至舉家避匿¶
　山中賊捜獲欲辱之抵死不從驅至西門龍潭寺前¶
　甘言誘之女張目大罵遂攖刃而死¶
楊太冲妻新建人大兵至夫婦不食三日及城破左右¶
　相向而縊鼠纍纍銜棗栗諸果祭之(忠烈紀實/)¶
<pb:KR2k0045_WYG_097-47a>¶
胡桂萼妻熊氏良煃妻周氏俱南昌人桂萼䘮熊食貧¶
　守節五十年如一日周年十九良煃卒孀居垂老世¶
　稱一門雙節¶
桂廷鳳妻李氏名中姑姑鄧患痰疾将不起婦隕泣憂¶
　悼聞有言乳肉可療者心識之一日煑藥爇香禱竈¶
　神因自割一乳昏仆於地氣已絶廷鳳呼藥不至出¶
　視見流血滿地大驚呼救傾駭城市邑長佐皆詣其¶
　廬命急治俄有僧踵門曰以室中蘄艾傅之即愈如¶
<pb:KR2k0045_WYG_097-47b>¶
　其言果甦比求僧不復見矣乃取乳和藥奉姑姑竟¶
　獲全¶
劉氏南昌劉正鏊女隨父流寓宿遷許聘管評未婚而¶
　評殀劉哀毁絶粒三日不死紿父母欲向管氏致奠¶
　父母從之奠畢歸室扄户自縊死撫按旌之同鄉喻¶
　文偉令宿遷為之立祠¶
丁文正妻魏氏辜宗妻熊氏劉士汴妻陳氏唐思恭妻¶
　張氏熊凖妻李氏魏世用妻李氏熊朝卿妻徐氏朱¶
<pb:KR2k0045_WYG_097-48a>¶
　大賔妻曽氏萬憼妻胡氏羅文勝妻賈氏黃順妻陳¶
　氏劉仕可妻羅氏朱信堅妻劉氏萬守纓妻劉氏萬¶
　富妻黄氏尹獻妻胡氏徐潮妻熊氏齊言妻李氏李¶
　昌秦妻萬氏唐伯良妻史氏張頂妻譚氏羅復業妻¶
　張氏萬㸅妻劉氏(俱南昌縣/旌表節婦)¶
鄧元吉妻戴氏邱徳彰妻夏氏陳倫妻譚氏談緒妻趙¶
　氏熊克相妻凃氏(俱新建縣/旌表節婦)¶
毛若欽妻李氏熊沛妻聶氏甘禎妻熊氏吴騤妻蒋氏¶
<pb:KR2k0045_WYG_097-48b>¶
　楊楠妻熊氏李繡妻鄭氏杜阜妻黄氏范正端妻潘¶
　氏孫鋌妻劉氏李廷和妻丁氏劉禋妻李氏李運二¶
　妻凃氏袁騏妻潘氏黄廷&KR1808;妻雷氏甘正華妻鄒氏¶
　劉仲髙妻喻氏袁伯乾妻關氏(俱豐城縣/旌表節婦)¶
萬春妻吴氏方義立妻支氏(俱進賢縣/旌表節婦)¶
余國相妻凃氏徐衮妻余氏余錙妻舒氏廖繼耕妻余¶
　氏余楷妻舒氏(俱奉新縣/旌表節婦)¶
張彥遜妻蔡氏汪庸妻張氏舒克正妻况氏舒沐妻余¶
<pb:KR2k0045_WYG_097-49a>¶
　氏張萬英妻舒氏趙進妻程氏舒銳妻黄氏舒仲甫¶
　妻陳氏宋波妻項氏(俱靖安縣/旌表節婦)¶
余逺山妻李氏盛珏妻李氏彭玊瑫妻李氏(俱武寧縣/旌表節婦)¶
國朝¶
熊周俊妻甘氏豐城人冦至慮見逼急囑俊舍㓜女負¶
　母逃俊猶豫甘指水訣曰吾死所矣遂赴水死廵按¶
　吴贊元題請旌表¶
盧士瀚妻周氏武寧人年二十而寡遺腹僅三月周誓¶
<pb:KR2k0045_WYG_097-49b>¶
　天守節生子圖龍撫摩成立順治丙戌領鄉薦後圖¶
　龍謁選汀州司理迎養於任卒年六十有七廵按吴¶
　贊元題請旌表¶
孫國恩妻皮氏豐城人年二十八國恩歿皮氏食貧苦¶
　節訓育其子廵按王志佐題請旌表歳給粟帛¶
段氏南昌人許聘王國鼎鼎歿段趨王門哀臨遂見舅¶
　姑誓死守節歴二十九年卒廵按笪重光廵撫張朝¶
　璘具題建坊旌表邑人章起丈為之傳¶
<pb:KR2k0045_WYG_097-50a>¶
范永祺妻李氏豐城人永祺初病李流涕願以身代既¶
　歿誓志撫孤勤䌟績為教養廵撫張朝璘題請旌表¶
陶某妻姜氏進賢人為賊所擄不從自刎死恤刑霍題¶
　請建坊旌表¶
劉徴妻黄氏南昌人順治戊子被賊掠去不從死後以¶
　夫貴贈孺人¶
吴廷訓妻蔡氏南昌人幼謹厚明敏傍聼父兄讀書輙¶
　觧大義長適吴氏家貧薪水皆出於蔡之針指教子¶
<pb:KR2k0045_WYG_097-50b>¶
　志灝登進士宰零陵為進帛衣郤不御年百餘嵗卒¶
胡以地母周氏南昌人年十九孀居矢志撫孤孝事孀¶
　姑一十七載守節五十二年撫按題請旌表¶
顔鳳麒妻喻氏新建人年二十五夫亡撫孤守節截髪¶
　毁容示不二志䌟績以奉孀姑十餘年喻有疾子懋¶
　徳刲股以進即愈人曰賢母令子萃於一門康熈十¶
　六年廵撫佟國禎題請建坊旌表¶
徐師選妻龔氏進賢人生員徐聖佑之母年十六歸徐¶
<pb:KR2k0045_WYG_097-51a>¶
　二十而寡仰奉孀幃俯訓孤子潔志純心愈乆彌勵¶
　年五十六廵撫安世鼎題請旌表徐仲洙為之傳¶
李羙士妻龔氏新建人年二十一夫亡守節康熙三十¶
　五年廵撫馬如龍具題旌表¶
凃存恒妻熊氏南昌人壽至百嵗康熙四十年廵撫張¶
　志棟題旌¶
甘應俊妻熊氏奉新人年二十七夫亡矢志守節始終¶
　不替養姑教子兼盡其道康熙四十六年督學楊顒¶
<pb:KR2k0045_WYG_097-51b>¶
　具題旌表¶
廖氏名雪松奉新貢生廖需女少淑慧通書史年十九¶
　適靖安生員舒□□早卒廖年二十六守節自課二¶
　子慕芬慕芳勵行積學並餼于庠康熙四十七年督¶
　學楊顒題請旌表¶
裘君衎妻熊氏新建人年二十六夫死守節康熈五十¶
　年建坊旌表¶
趙曰琯妻萬氏新建人年二十二夫亡守節康熙五十¶
<pb:KR2k0045_WYG_097-52a>¶
　三年旌表¶
羅秉鈞妻胡氏南昌人年二十八夫亡守節同邑周朝¶
　燕妻熊氏年二十二孀居守志俱於康熙五十三年¶
　廵撫佟國勷具題旌表¶
劉氏名珍英南昌劉永參女許聘新建萬承雋未嫁承¶
　雋卒遂自殉康熙五十八年督學王思訓題請旌表¶
周氏南昌人許聘徐尚寳未嫁尚寳亡周年十九矢志¶
　守節康熙六十年旌表¶
<pb:KR2k0045_WYG_097-52b>¶
周朝燕妻熊氏齊思豪妻陳氏劉永國妻羅氏徐受事¶
　妻胡氏李廸堂妻陶氏徐之瑗妻晏氏俱南昌人年¶
　二十餘苦節各歴四五十年並康熙六十年旌表¶
夏以鐩妻尚氏夏熙輪妻譚氏戴廷銓妻凌氏凌可光¶
　妻陳氏孫登貴妻周氏胡維章妻秦氏趙汝達妻秦¶
　氏俱新建人矢志守節康熙六十年奉旌¶
李燾妻熊氏豐城人年二十而寡遺腹一女矢志守節¶
　康熙六十一年旌表¶
<pb:KR2k0045_WYG_097-53a>¶
王氏廣昌令景升女適南昌周煜年二十二守節雍正¶
　四年旌表¶
劉與英妻趙氏南昌人同邑趙克生妻舒氏楊玉盟妻¶
　朱氏俱苦志守節並雍正四年旌表¶
黄承芳妻楊氏豐城人年二十七夫亡殮葬畢自縊家¶
　人救免外氏欲奪其志正色拒之終身不歸寧甲寅¶
　避賊山莊夜夢人告曰賊至速去楊呼老僕婦抱㓜¶
　子匿煤井中得免壽至八十一歳又同邑魏邦遴妻¶
<pb:KR2k0045_WYG_097-53b>¶
　任氏年二十一撫遺腹孤守節教子成立壽八十五¶
　並雍正四年旌表¶
凃彰妻舒氏靖安人年十七歸璋紡績佐讀璋為諸生¶
　而病舒刲股和藥服之不愈璋卒舒年二十五撫三¶
　月孤基成立雍正四年旌表¶
朱統鈾妻萬氏南昌人年二十二勤苦守志壽九十三¶
　雍正四年旌表¶
趙汝廷妻沈氏葉自蔚妻李氏熊必斌妻劉氏范啟漴¶
<pb:KR2k0045_WYG_097-54a>¶
　妻閔氏俱新建人年二十餘夫亡矢志守節並雍正¶
　四年奉旌¶
徐一秦妻彭氏奉新人年二十四而寡孝奉舅姑又同¶
　邑羅秉文妻劉氏廖之元妻王氏俱年二十餘守節¶
　各三四十年俱雍正四年旌表¶
王氏南昌人適豐城林欲華年二十一守節二十四年¶
　妯娌未嘗見其露齒一笑性好施與周貧乏歳癸巳¶
　邑大水村廬淹沒王出紡績貲以易榖以賑饑者雍¶
<pb:KR2k0045_WYG_097-54b>¶
　正四年旌表¶
萬象乾妻張氏新建人年二十九守節雍正五年旌表¶
徐先㨗妻陳氏奉新人年二十八撫孤守節雍正五年¶
　旌表¶
鄒朝英妻王氏新建人年二十一夫歿王自經殉焉又¶
　同邑劉三汶妻王氏年二十四守志俱雍正六年旌¶
　表¶
潛振逺妻鄒氏奉新人年二十八矢志守節雍正六年¶
<pb:KR2k0045_WYG_097-55a>¶
　旌表¶
盧象謙妻趙氏南昌人年二十八夫亡誓節四十一年¶
　雍正七年奉旌¶
余觀生妻陳氏奉新人年十六歸觀生時曽祖姑猶在¶
　舅携子館外邑陳拮据朝夕家食苦不給為糜粥奉¶
　堂上而自酌水漿居十載夫歿苦節五十七年撫三¶
　遺孤子訓之皆成名年八十有二卒雍正七年旌表¶
蕭氏南昌人適新建凃文舉年二十七而寡苦節自誓¶
<pb:KR2k0045_WYG_097-55b>¶
　家貧紡績易米以養孀姑自採野菜和羮食姑遇疾¶
　湯藥備至姑嘗自言垂暮無子不失所以有媳也獨¶
　苦吾媳耳遺孤纔歳餘撫而教之成立雍正八年建¶
　坊旌表¶
周朝榮妻劉氏南昌人年二十八夫亡絶粒矢志身殉¶
　孀姑無依以死持之者再劉强起治䘮養姑盡孝姑¶
　喪子失明凡起居飲食疾痛扶持撫摩無弗備至立¶
　繼嗣奉周氏祀守節二十三載雍正八年旌表¶
<pb:KR2k0045_WYG_097-56a>¶
張應蘭妻李氏南昌人年二十歸於李踰歳夫亡撫遺¶
　孤以事舅姑苦節四十五年雍正九年旌表¶
喻宗元妻彭氏南昌人年二十八夫亡撫孤奉孀姑矢¶
　節五十七年壽八十有四雍正九年旌表¶
趙宗海妻熊氏新建人年十五歸趙七年夫亡奉姑撫¶
　遺孤苦節三十年雍正九年旌表¶
項銓妻龔氏靖安人年二十六夫亡家貧無子矢志苦¶
　節年六十有二卒(縣志/)¶
<pb:KR2k0045_WYG_097-56b>¶
羅廷璠妻楊氏廷璠新建人任楚雄知府歿任楊扶櫬¶
　歸𦵏值順治戊子亂避於桐源為流寇所掠不從被¶
　殺¶
劉元鏜妻吴氏妾朱氏吴年十七歸元鏜以順静聞劉¶
　在中州梓溪為南昌望族戊子兵亂縦掠将及中洲¶
　元鏜以家東渡如社岡避兵不虞&KR0691;騎出元鏜急抱¶
　五歳子與二氏奔源城流矢及之棄兒道旁厠中而¶
　走吴氏伏溝草中見朱氏被執罵甚厲騎縛以行不¶
<pb:KR2k0045_WYG_097-57a>¶
　數十歩過東溪跳躍索盡斷騎怒斫其頬死騎去吴¶
　出行數十歩不能前遇鄰媪方脫簮求為扶携而騎¶
　忽大集吴握髪仰天號哭曰夫耶子乎吾死矣遂被¶
　執兵以刀背歩歩擊之且罵且哭行過南陂即赴水¶
　死距東溪纔数百歩時七月三日越三日殮肌體容¶
　髪並如生(榆墩集/)¶
徐文璠妻朱氏新建人廪生朱尚赤之女年十八歸徐¶
　閱歳舉子應鰲副将金聲桓以江城叛戊子五月南¶
<pb:KR2k0045_WYG_097-57b>¶
　昌被圍遊騎四出倉猝間氏不及避逼之上馬不從¶
　大罵曰寧可殺不可失節兵怒割其左乳罵益厲傷¶
　三刃復斷其首而去(二續表忠記/)¶
胡守約妻姜氏魏懋先妻萬氏李繼亮妻凃氏(俱南昌/人順治)¶
　(初死/冦難)¶
熊應輔妻黄氏劉元鏡妻王氏劉鑍未婚妻王氏姚瀛¶
　瞻妻宗氏傅啟元妻朱氏媳朱氏許烈女(俱南昌人/戊子死金)¶
　(聲桓/難)¶
<pb:KR2k0045_WYG_097-58a>¶
歐陽五敕妻穆氏李一和妻鄧氏萬象妻胥氏程以身¶
　妻吴氏羅經淑妻陳氏程顯妻朱氏李勝妻劉氏譚¶
　廷琮妻文氏掾吏鞠某妻某氏葉韞華妻曹氏裘士¶
　光妻李氏李萬鎰妻朱氏歐陽觀妻朱氏萬時興妻¶
　陳氏萬之祥妻熊氏潘象一妻姚氏喻希周妻徐氏¶
　程肅二妻任氏劉定生妻方氏熊維翰妻伍氏雷元¶
　璐妻黎氏萬烈女申秀(俱新建人戊子/死金聲桓難)¶
余劍光妻晏氏劉羽摶未婚妻于氏(俱豐城人/死冦難)¶
<pb:KR2k0045_WYG_097-58b>¶
陶唐盛妻顔氏曽廷觀妻吴氏胡仕卓妻萬氏胡仕從¶
　妻倪氏胡某妻余氏文夙成妻楊氏饒烈女静貞(俱/進)¶
　(賢人死/戊子難)¶
舒其任妻陳氏舒維黨妻錢氏舒氏女乞秀(俱靖安人/死戊子難)¶
　¶
　¶
　¶
　江西通志卷九十七¶
