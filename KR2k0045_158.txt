# -*- mode: mandoku-view; -*-
#+TITLE: 江西通志
#+DATE: 2015-08-24 22:41:43.806633
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷一百五十八
<pb:KR2k0045_WYG_158-1a>¶
欽定四庫全書¶
　江西通志卷一百五十八¶
　　藝文(詩十二/)　(詩餘/)¶
　　七言絶句¶
　明¶
　　御製羣仙詩　　　　　　　　　明太祖¶
匡廬之巔有深谷金仙弟子巖為屋煉丹利濟幾何年¶
朝耕白雲暮種竹¶
<pb:KR2k0045_WYG_158-1b>¶
　　江上(二首/)　　　　　　　　　　汪廣洋¶
大山小山松樹齊千聲萬聲子規啼攬衣起舞夕露下¶
三更月落吳城西¶
象牙灘上百花開㕘差時復見樓臺翠香芹菜縁沙出¶
雪色鰣魚上水來¶
　　題沙溪驛　　　　　　　　　　劉　基¶
澗水灣灣繞郡城老蟬嘶作車輪聲西風吹客上馬去¶
夕照滿川紅葉明¶
<pb:KR2k0045_WYG_158-2a>¶
　　過湖口¶
長江水濁湖水清石鐘濤聲鯨魚鳴山頭出雲山下雨¶
揚瀾左蠡何時平¶
　　清江道中(二首/)　　　　　　　　梁　寅¶
幾夜江城厭鼓鼙出闗那得更遲遲雞豚曉日田家樂¶
榛莽秋風過客悲¶
桕葉生紅霞映水茨洲連白雪盈疇晴天繡畫山溪景¶
却是春光不似秋¶
<pb:KR2k0045_WYG_158-2b>¶
　　南康仙臺觀呂巖常游焉觀中人不識也死葬其¶
　　山後一道人來尋師啓棺惟二白石化為雙鶴飛¶
　　去今所畫巖像特異所見手持錢一文¶
　　　　　　　　　　　　　　　　陳　謨¶
賞遍羅浮度庾闗仙臺重訪羽人閒已收白鶴歸天上¶
猶把金錢翫世間¶
　　重過南安(二首/)　　　　　　　　解　縉¶
少年見說張横浦曾訪南安舊謫居趺迹宛然存石礎¶
<pb:KR2k0045_WYG_158-3a>¶
至今重到已荒蕪¶
庾闗北望曙河流江石江邊壯此州為有東坡兩行字¶
每㸔南斗近譙樓¶
　　過丁家洲¶
賈相當年誤國時丁家洲畔厚顔歸誰知元宋皆塵土¶
猶有行人說是非¶
　　過十八灘¶
白浪灘灘跳雪珠青山片片翠縈紆杜鵑啼得花如血¶
<pb:KR2k0045_WYG_158-3b>¶
正是行人在半途¶
　　過湖口¶
湖口雨中沙捲霧龍城驛畔樹齊雲九江流與鄱陽接¶
清濁分明見一痕¶
　　過生米¶
玉隆西上圍生米贛水東流出小澆烏桕白沙紅石島¶
遊帷觀裏學吹簫¶
　　象牙潭¶
<pb:KR2k0045_WYG_158-4a>¶
人家橘柚醉晴嵐龍鳯洲長勢疊三西去一山如翠帶¶
舟人說是象牙潭¶
　　過樟樹¶
十年零落寳金山又見珠樓映九闗平浪祠前秋似練¶
桂花香裏客星還¶
　　慧力寺¶
慧力寺前江水流萋萋芳草滿汀洲十年不到臨江郡¶
依舊青松接畫樓¶
<pb:KR2k0045_WYG_158-4b>¶
　　過新淦(二首/)¶
閤皁山前紫霧浮龍梭亭下碧波流秋風不管人間事¶
只與蒲帆送客舟¶
早春遊望過歐潭青竹紅桃水似藍釣艇畫橋山色裏¶
令人只是戀江南¶
　　左蠡¶
珠磯翠岫青如帶左蠡風沙白似銀一幅蒲帆秋水裏¶
魚龍飛舞送歸人¶
<pb:KR2k0045_WYG_158-5a>¶
　　舟過瀦溪　　　　　　　　　　劉　秩¶
行舟爭發曉風低無數桃花望眼迷楚客傷春愁似海¶
一篷烟雨過瀦溪¶
　　桃花塢　　　　　　　　　　　胡　儼¶
萬樹仙桃初著花塢中春色浩無涯忽聞犬吠驚紅雨¶
知有人家隔絳霞¶
　　題龍川圖(是文丞相所居地名/)　　胡子祺¶
溪龍已渡禹門髙萬里頽瀾漲雪濤勝地不知今入畫¶
<pb:KR2k0045_WYG_158-5b>¶
滿林烟霧起蕭騷¶
　　徳興山中　　　　　　　　　　郭　奎¶
樹頭飛翠濕空濛茅屋雞鳴雪澗東好借吳興唐棣筆¶
畫圖傳我是仙翁¶
　　江西第一樓　　　　　　　　　韓　雍¶
山形西峙水流東髙架危樓映碧空雙燕舞穿珠箔雨¶
羣鷗飛散錦帆風¶
　　湖口縣　　　　　　　　　　　王時保¶
<pb:KR2k0045_WYG_158-6a>¶
青山一簇幾人家簾捲湖光日未斜好是客船來泊處¶
一行官栁暗平沙¶
　　小孤山　　　　　　　　　　　李東陽¶
山當極浦峰全峻江到寒磯勢却迴獨立木門風不斷¶
片帆揮手謝髙臺¶
　　馬頰靈祠　　　　　　　　　　左　鼎¶
東出禾川第一闗江流如束擁羣山箇中來往憑誰語¶
只有神祠馬頰間¶
<pb:KR2k0045_WYG_158-6b>¶
　　過彭澤　　　　　　　　　　　夏玉夫¶
縣樓寂寂枕江聲五里荒山二里城彭澤到今更幾令¶
縣人開口說淵明¶
　　望廬山瀑布次太白韻　　　　　陳　益¶
遥望匡廬散曉烟錦屏重疊倚晴川千巖萬壑飛泉落¶
漲起南湖水接天¶
　　木黄嶺　　　　　　　　　　　吴與弼¶
偶從佳地又開顔久坐凉飈意轉閒平野曠然清逺目¶
<pb:KR2k0045_WYG_158-7a>¶
白雲深處指閩山¶
　　自慈明寺東遊龍安鎮¶
靣靣春山涌翠華灣灣流水漲晴沙客懐恰喜東游好¶
髙下樓臺逺近花¶
　　草萍道中¶
晨促行裝渡草萍夜來微雨喜新晴望中總是雲山色¶
吟處時聞野鳥聲¶
　　鴨子湖(在南安/)　　　　　　　　張　弼¶
<pb:KR2k0045_WYG_158-7b>¶
紅光明滅龍珠巷緑水瀰漫鴨子湖十里麥風迎去斾¶
一庭松影呌提壺¶
　　金鰲閣　　　　　　　　　　　陳憲章¶
横浦秋成百尺橋金鰲閣上見山遥憑髙無限歸來思¶
何處飛雲不可招¶
　　午風亭　　　　　　　　　　　胡居仁¶
梅花落盡栁初青淡淡輕雲半放晴舊日勝遊重㑹處¶
愜心都在午風亭¶
<pb:KR2k0045_WYG_158-8a>¶
　　宜春舟次　　　　　　　　　　陳　宇¶
客塗寂寞曉風寒舟次宜春近石灘苦竹叢深山鷓雨¶
令人却憶鄭都官¶
　　題新喻袁孝子方泰草亭　　　　羅　倫¶
風花髙下草烟青春滿袁家孝子亭阿母瑶池香夢杳¶
綵衣猶隔翠雲屏¶
　　遊福山寺(二首并序/)¶
　福山舊名覆船山唐懿宗易覆為福宋祥符去船名¶
<pb:KR2k0045_WYG_158-8b>¶
　福山紫陽朱文公葢嘗遊焉寺僧像而祀之同年呂¶
　廷揚來令新城約予同遊因正其位號祀於大雄氏¶
　之後室名曰崇正時成化十年甲午正月晦日也¶
雲和草樹拂天香無盡光中見紫陽萬籟一空天似水¶
滿船風月武夷堂¶
洗天雷雨過南山佳氣無邊紫翠間長笑一聲空浩刼¶
白雲飛盡老僧閒¶
　　夜宿天池(二首/)　　　　　　　　王守仁¶
<pb:KR2k0045_WYG_158-9a>¶
昨夜月明峰頂宿隱隱雷聲在山麓曉來却問山下人¶
風雨三更捲茅屋¶
天池之水近無主木魅山妖競偷取公然又盜山頭雲¶
去向人間作風雨¶
　　文殊臺夜觀佛燈¶
老夫髙卧文殊臺拄杖夜撞青天開散落星辰滿平野¶
山僧盡道佛燈來¶
　　逺公講經臺¶
<pb:KR2k0045_WYG_158-9b>¶
逺公說法有髙臺一朶青蓮雲外開臺上久無獅子吼¶
野狐時復聴經來¶
　　袁州府宜春臺四絶¶
宜春臺上還春望山水南來眼未嘗却笑韓公亦多事¶
更從南浦羨滕王¶
臺名何事只宜春山色無時不可人不用煙花費妝㸃¶
儘教刋落儘嶙峋¶
特修江藻拜祠前正是春風欲暮天童冠儘多歸詠興¶
<pb:KR2k0045_WYG_158-10a>¶
城南兼說有温泉¶
古廟香燈幾許年增修還費大官錢至今楚地多風雨¶
猶道山神駕鐵船¶
　　宜春臺步韻　　　　　　　　　鄒守益¶
臺髙俯瞰萬家春帶雨穿雲更可人四顧峰巒如浪海¶
中流屹立自嶙峋¶
　　柴埠津　　　　　　　　　　　費　宏¶
一聲兩聲牛背笛三隻四隻漁人舟江村風景描難就¶
<pb:KR2k0045_WYG_158-10b>¶
倚杖閒行古渡頭¶
　　弋陽道中　　　　　　　　　　夏　言¶
篠箬渡頭楊栁低桃花灘上子規啼蘭橈蕩入葛溪口¶
三十二峰春日西¶
　　送王仁六歸鉛山¶
五月南風江草長坐憐楚客棹相將鵞湖山下秋田熟¶
到日雞肥酒甕香¶
　　入靈溪口¶
<pb:KR2k0045_WYG_158-11a>¶
危橋跨水玉虹流𣺌𣺌春波畫鷁浮百里雙溪初入口¶
龍岡山下是源頭¶
　　望靈山¶
立壁峭崖森似㦸攢峰懸嶠蹙如螺九華五老虚攬結¶
不及靈山秀色多¶
　　次萍鄉　　　　　　　　　　　羅欽順¶
邑小猶能滿萬家山耕溪釣足生涯倦來不暇聴更鼓¶
睡覺東窓月已斜¶
<pb:KR2k0045_WYG_158-11b>¶
　　發南豐　　　　　　　　　　　吳維嶽¶
山程細雨桃花店闗路長橋楊栁溪何事錦囊朝夕載¶
南豐春色總堪題¶
　　巴陵劉宗道自吉安與余同舟賦别¶
　　　　　　　　　　　　　　　　歐大任¶
雨中同上吉州船分手潯陽思惘然明日思君是何處¶
萬行烟樹入湘川¶
　　千金陂櫂歌(四首/)　　　　　　　徐良傅¶
<pb:KR2k0045_WYG_158-12a>¶
長樂長寧幾萬家不栽桃李種桑麻使君挽得天河水¶
散與東風灌稻花¶
靈谷銅陵眼裏稀汝川淼淼弄晴暉雙懸翠巘雲為障¶
直下瑶江玊作圍¶
七郎廟前汝水深鬖鬖巖花垂暮隂漁舟莫認桃源路¶
溪水溪花何處尋¶
黄塘口外棹歌收坐㸔巴華幾派流疊鼓正翻獅子峽¶
鳴笳已近虎頭洲¶
<pb:KR2k0045_WYG_158-12b>¶
　　懐玉山感懐　　　　　　　　　尹　臺¶
懐玊山前野草春幾回作客倦風塵鶯花千里停車日¶
曾賦棠梨白㲲巾¶
　　文山起義張履翁以家殉之族人祠焉少宰龍湖¶
　　先生作詩因次其韻¶
丞相孤忠天漢垂白旗揚義憶當時傷心若論睢陽事¶
合有南雲配烈祠¶
　　石鏡峰　　　　　　　　　　　吳國倫¶
<pb:KR2k0045_WYG_158-13a>¶
萬仞峰頭石鏡懸平臨日月倒垂天滄江夜色寒相照¶
下有驪龍不敢眠¶
　　東林寺　　　　　　　　　　　熊汝達¶
寂寂山門隔虎溪輝輝佛日樾林西僧來笑指香爐近¶
定後猶聞梵鳥啼¶
　　從姑山　　　　　　　　　　　羅汝芳¶
松柯梅幹匝山腰翠結光寒夜未消好約仙人王子晉¶
月明堂上共吹簫¶
<pb:KR2k0045_WYG_158-13b>¶
　　金谿曲呈方使君　　　　　　　朱陽仲¶
金谿流水發新安一片孤帆兩岸山估客自吹龍女笛¶
路人遥指玉郎灘¶
　　凌虚閣　　　　　　　　　　　羅洪先¶
道人相邀巖畔宿鳥語泉聲響林麓分明不與世間同¶
六月寒風撼巖屋¶
　　文殊臺¶
文殊去後只空臺臺上優曇更不開說法本非陶令喜¶
<pb:KR2k0045_WYG_158-14a>¶
野狐休向夜深來¶
　　石峰僧¶
石耳峰前古寺秋逢僧留宿話裴休有人問汝因縁事¶
莫道前生是石頭¶
　　天池寺¶
顛仙丹成獻明主半留天池人莫取出岫常為一片雲¶
有時解作千峰雨¶
　　元潭¶
<pb:KR2k0045_WYG_158-14b>¶
青山隐約霧中㸔黄葉蕭疎夕照殘喚得漁舟來借渡¶
隔江人影在闌干¶
　　夜次弋陽　　　　　　　　　　薛夢雷¶
風塵何事只栖栖楚水茫茫去鳥低落日漸㸔人影盡¶
平沙如雪弋陽谿¶
　　南康官舎　　　　　　　　　　曹徴庸¶
偶住江城池上亭長松苦竹伴餘清牆西秋色斜陽外¶
截得廬山一角明¶
<pb:KR2k0045_WYG_158-15a>¶
　　分宜道中　　　　　　　　　　王士昌¶
野菊花黄楓葉丹衝寒日日據征鞍擔囊行旅休相訝¶
蠻尉於今屬漢官¶
　　天池塔　　　　　　　　　　　張　位¶
千仞天風透客衣閒雲淡月静相依欲邀五老談塵刼¶
趺坐巍巍示息機¶
　　宿建昌縣隆道觀次韻二首　　　李萬實¶
黄雲古木山上臺洞門端為山人開夜誦蘂珠三百過¶
<pb:KR2k0045_WYG_158-15b>¶
白鶴一雙飛下來¶
古洞隂隂蔓碧蘿我來便得卧雲窩三更雲氣沾衣濕¶
錯道人間風雨多¶
　　銀臺菴¶
卧龍轉步入銀臺嶽麓竒峰靣靣開回望天池髙萬丈¶
恍疑身在碧霄來¶
　　紫烟洞二首(有序/)¶
　宿紫烟之夕黄生謂錢公曰此去香爐不逺惜險絶¶
<pb:KR2k0045_WYG_158-16a>¶
　無路遂為遊人所遺余興動奮欲一徃公許之明日¶
　步自草堂躋援木石穿叢莽中行數里許得底石卧¶
　短松下恰坐二人遂小憩之石傍一竅隠隠光出𨽻¶
　人剪木窺之乃一小洞初自洞中傴僂入中可容十¶
　數人其後復有光以石投之莫知所止余笑謂公曰¶
　自有爐峰來遊者不可勝紀而兹洞無有知者豈山¶
　靈久秘以俟公耶昔李白有日照香爐生紫烟之句¶
　則今洞便可稱紫烟洞矣公大笑從之因書三字其¶
<pb:KR2k0045_WYG_158-16b>¶
　上且系之以詩俾後來者知所自焉¶
香爐峰下千年洞廬嶽山人久祕藏太守探竒縁絶頂¶
紫烟今日始開荒¶
洞門深鎻惡木枝隂隂蔽䕶東南竒使君仗劎一埽盡¶
空壑直與遊人窺¶
　　雲峰寺¶
　舊名接待自東林登天池第一境也¶
五日匡廬任廋笻天池浴罷問雲峰山僧指㸃來時路¶
<pb:KR2k0045_WYG_158-17a>¶
笑我凌風下碧空¶
　　安成道中　　　　　　　　　　楊載鳴¶
積雨瀟瀟征馬鳴朝雲忽吐數峰晴客懐對此堪披豁¶
知是㸔山第一程¶
　　萍鄉¶
故園煙樹𣺌蒼蒼楚水巴山去路長最是孤懐無賴處¶
亂峰飛雪度萍鄉¶
　　分寧道中　　　　　　　　　　范兆祥¶
<pb:KR2k0045_WYG_158-17b>¶
寒水澗頭千仞崖燕子石下波縈迴獨鞭瘦馬截流去¶
鸛鳥一聲山雨來¶
　　遊玉笥山　　　　　　　　　　錢　琦¶
芙蓉髙揷碧天開雙屐遥從島外來玉笥破雲尋不見¶
更隨風上九仙臺¶
　　中元夕圓通寺對月口占(三首/)　　朱維京¶
明月天空響瀑泉千山寒色動爐煙不知身世今何處¶
疑在銀河星斗邊¶
<pb:KR2k0045_WYG_158-18a>¶
萬丈芙蓉接玉樓孤峰雙挾兩湖流漢王坡上青天月¶
時見仙人控鶴遊¶
萬疊秋山紫翠重長空匹練挂芙蓉青蓮去後風流盡¶
誰到匡廬第一峰¶
　　金精洞　　　　　　　　　　　湯顯祖¶
悠悠世事幾千年鳯舞鸞歌此洞天夜半紫雲飛作雨¶
金精石上潄瓊泉¶
　　陪張師相桃花嶺即事(二首/)¶
<pb:KR2k0045_WYG_158-18b>¶
桃花和雪洗紅顔石室晴雷殷逺山為報沙城舊仙侶¶
千年纔見一人閒¶
石梁斜日見遊魚題柱常驚駟馬車今日相公成大隠¶
不勞沈却豫章書¶
　　度梅闗　　　　　　　　　　　戚繼光¶
溪流百折遶青山短髮秋風夕照間身入玉門猶是夢¶
復從天末出梅闗¶
　　望湖亭　　　　　　　　　　　胡　奎¶
<pb:KR2k0045_WYG_158-19a>¶
鷗外清波雁外山望湖亭下繫歸船夜深起坐占風信¶
人在珠宫月在天¶
　　首春遊赤岸桃園　　　　　　　鄧元錫¶
穠花錦塢自成村蜂蝶紛紛日過門一樹冬青數竿竹¶
板橋南畔獨開尊¶
　　遊石蓮洞有懐羅文恭先生　　　劉應秋¶
磴道岧嶤入翠微洞門幽靄石為扉朅來大士開蓮葉¶
留與仙人振鶴衣¶
<pb:KR2k0045_WYG_158-19b>¶
　　宿東林寺　　　　　　　　　　葉夢龍¶
禪房獨樹鳥争棲月色㝠濛霧漸迷曉起不知山路滑¶
西風吹雨過前谿¶
　　過豐城　　　　　　　　　　　劉同升¶
細雨順風檣亦斜岸移百丈過江沙水邊一樹垂垂白¶
春晚棠梨尚著花¶
　　入閤皁訪黄五匡明　　　　　　楊廷麟¶
石上安巢竹跡分午鐘山外隔溪聞丈人自愛前峰好¶
<pb:KR2k0045_WYG_158-20a>¶
手剪松枝弄白雲¶
半榻雲眠共竹棲不分雷笑與兒啼瓦盆一夜翻牆角¶
明日濤花滿緑谿¶
　　送友遊廬山　　　　　　　　　劉一燝¶
瀑水淙淙帶雨新枳花香發滿山春煙霞我亦探竒士¶
自向紅埃看别人¶
　　憶鬱孤　　　　　　　　　　　掲重熈¶
茉莉成畦香滿區船船米賤換屠蘇鬱孤臺峙還依舊¶
<pb:KR2k0045_WYG_158-20b>¶
不識陽明祠在無¶
　　夜渡章江　　　　　　　　　　傅朝佑¶
長江飛渡佩青萍驚起蛟龍噴浪腥夜静嚴寒風嘯水¶
天邊漁火燦疎星¶
　　寫韻軒　　　　　　　　　　　萬時華¶
誰識當年寫韻心軒空只有碧苔隂應知天上諸仙課¶
雞犬聲中亦苦吟¶
　　翠雲寺　　　　　　　　　　　傅占衡¶
<pb:KR2k0045_WYG_158-21a>¶
廢寺荒泉帶晚城翠雲猶向嶺頭生漫呼古佛為髙士¶
却借秋山作主人¶
　　武功山(二首/)　　　　　　　　　馬猶龍¶
知坐茅菴翠幾層懸猱猶戲萬年藤白雲峰頂千秋月¶
深夜寒光照定僧¶
獨有空林出梵音愛山不覺住山深閒來欲問齊雲路¶
落葉蕭蕭不可尋¶
　　安成石屋觀周日培新構草堂¶
<pb:KR2k0045_WYG_158-21b>¶
松堂人静晚煙稠樹古雲籠小洞幽獨倚曲欄看翠滴¶
不知山色在髙樓¶
　　南豐舟中　　　　　　　　(眞人/)張宇初¶
春寒啼鳥怯西風小艇江波濕霧中並坐短篷尊酒盡¶
片帆煙雨到城東¶
　　望靈山¶
玉削芙蓉照膽明水晶苗長盡仙靈何當學剪吳淞水¶
割取蓮峰一葉青¶
<pb:KR2k0045_WYG_158-22a>¶
　　溪上偶成　　　　　　　　　　(釋/)自恢¶
金沙溪上栁條齊白鳥羣飛落照低十里荷花紅勝錦¶
好山多在畫橋西¶
　　寓黄龍寺寄賓陽老宿　　　　　(釋/)真可¶
一菴髙結翠微間千尺飛泉萬仞山月夜為誰歌白雪¶
遥聞清響落塵寰¶
國朝¶
　　九竒峰寄釋匡雲　　　　　　　黎元寛¶
<pb:KR2k0045_WYG_158-22b>¶
飄風應不到匡廬卧起匡公走訊予為問九峰峰頂上¶
可容勞苦試騎驢¶
　　送僧歸廬山¶
匡山秀色落重湖一葉僧歸入畫圖他日就師尋舊社¶
白蓮重放數枝無¶
　　鐵柱宫　　　　　　　　　　　黄雲師¶
名在丹臺重策勲章門福主頌真君蛟螭誅盡方仙去¶
雞犬相將上白雲¶
<pb:KR2k0045_WYG_158-23a>¶
　　香爐峰　　　　　　　　　　　李元鼎¶
攜得仙人白玉笻夜深無語對青松曉來霧起千山暝¶
獨出香爐第一峰¶
　　達摩峰　　　　　　　　　　　陳𢎞緒¶
東來西去嵗時賖錫杖遥衝洞口霞一自踢翻蘭若壁¶
始知九載見空華¶
　　和宋牧仲使君䖍州詩　　　　　袁啟旭¶
十八灘頭蔓草堆疎林破屋晚烟開誰家解唱邊庭曲¶
<pb:KR2k0045_WYG_158-23b>¶
玉笛風中𬨨枕來¶
　　前題　　　　　　　　　　　　錢柏齡¶
檐前越燕乍飛還滾滾䨇流到檻寒檻外去帆輕似葉¶
臨風不獨憶長安¶
　　江上同蕭伯玉先生　　　　　　徐世溥¶
同傍漁舟問酒家路侵殘草似春沙經風霜葉迎人墮¶
誤向鷗邊歎落花¶
　　楚謠(有序/)¶
<pb:KR2k0045_WYG_158-24a>¶
　潯陽至驛左為鈔闗𣙜使臨江丈船士人楚行者類¶
　以小舟載衣至龍開河易舟乃行不然則榷使槩以¶
　為商矣楚經流寇數擾之餘方麥熟耘稻時又苦旱¶
　沿途據所見聞兼用方言聯成絶句隨地里風物以¶
　紀遊踪亦竹枝詞之類也¶
不是商船莫上闗新河寫換客如山武昌祗索錢三貫¶
雙槳單裝任徃還(一舟止載一人不附他客謂/之單裝新河即龍開河也)¶
弄舟原不論風潮下水南風便北搖梅子雨前梅熟後¶
<pb:KR2k0045_WYG_158-24b>¶
紛紛打鼓賽魚苗¶
　　荷湖館　　　　　　　　　　　施閠章¶
隔林煙火幾人家古廟江頭噪晚鴉欲問芰荷香寂寂¶
一川新漲白蘋花¶
　　狀元洲¶
鷓鴣城下水東流草色青青過白鷗漫把浮雲看富貴¶
至今猶說狀元洲¶
　　鐘鼓石　　　　　　　　　　　周之恒¶
<pb:KR2k0045_WYG_158-25a>¶
重巖惟許静相㕘鐘鼓無聲倚磵嵐若向石中求響答¶
聲塵浄處見優曇¶
　　喜達贑州　　　　　　　　　　程可則¶
輕舟朝發九牛隈百里章河一瞬來薄醉未醒山已過¶
又從人上鬱孤臺¶
　　詠嵩山　　　　　　　　　　　鄭日奎¶
十里溪聲五里山數椽古刹萬松間老僧掃地非縁客¶
待有白雲時往還¶
<pb:KR2k0045_WYG_158-25b>¶
　　自蓮華峰下至東林寺　　　　　王貽上¶
江州郭外雪雲濃翠壁丹崖錦繡重行盡清溪三百曲¶
東林纔打午時鐘¶
　　樟樹鎮王文成公誓師處¶
豹房虎圏氣如雲行在從容露布聞誰識書生離講席¶
絶勝三十六將軍¶
　　題南寳界寺¶
古寺興亡閱幾秋諸賢誰遣到炎州可憐横浦闗前水¶
<pb:KR2k0045_WYG_158-26a>¶
猶繞當年鐵漢樓¶
　　大孤山¶
宮亭湖上好煙鬟倭鬌初成玉鏡閒霧閣雲牕不留客¶
蘋花香裏過鞵山¶
　　鉛山城中有古樟三每嵗四月白鷺來巢其間伏¶
　　雛乃去亦一異也　　　　　　　朱彝尊¶
縣樓髙樹半空腔宿鷺飛來什伯雙說與畫師翻舊譜¶
不須横幅寫秋江¶
<pb:KR2k0045_WYG_158-26b>¶
　　紫溪道中(二首/)¶
筍皮蓋屋𩔖團焦留客依然酒斾招只恐夜來風雨至¶
杖藜扶過紫溪橋¶
新添十畝種荷田也向山根吐細泉料得村娃無櫂曲¶
秋來不用采香船¶
　　灘行口號(六首/)¶
白鷺洲前動客愁黄公灘畔駐行舟誰開瘴嶺天邊路¶
惟有清江石上流¶
<pb:KR2k0045_WYG_158-27a>¶
銅盤灘急水西東兩岸千山四靣風絶壁倒流巫峽雨¶
懸流直下石梁洪¶
黄茅峽外野人居潭影空明漾碧虚長箭短衣朝射虎¶
鳴榔持火夜罾魚¶
斷壑隂崖百丈牽斜風細雨萬山連長年三老愁無力¶
羨殺南來下瀨船¶
紅霞深樹嶺雲平兩槳戈船石罅行浦口清猿催客淚¶
一時齊作斷腸聲¶
<pb:KR2k0045_WYG_158-27b>¶
羊腸鳥道幾千盤設險寧惟十八灘見說一灘髙一丈¶
直從天上望南安¶
　　自大林過講經臺　　　　　　　閻爾梅¶
香山花逕石煙寒寳樹新晴露葉丹轉到逺公臺上去¶
鎻江樓外一拳㸔¶
　　冒雪出灘遇官軍船於萬安城下　陸世楷¶
灘盡黄公聲悄然孤城一片擁寒煙軍中自愛吹𦍑笛¶
散落梅花滿客船¶
<pb:KR2k0045_WYG_158-28a>¶
　　貴溪舎舟取陸　　　　　　　　陸　葇¶
籃輿無復辨東西迴合林巒一徑迷縱是此生頻作客¶
那堪腸斷鷓鴣啼¶
　　建昌橋上步月¶
舊時月照淮安桂此日煙迷細栁營一帶旴江歌舞歇¶
行人虚說小南京¶
　　南安道中¶
溪山舊是南康郡山下何時築五城二十餘年新户口¶
<pb:KR2k0045_WYG_158-28b>¶
幾家茅屋午雞鳴¶
　　偰家池　　　　　　　　　　　萬　任¶
夕佳樓改舊何時夜月忠魂獨自悲祗為太平年節好¶
等閒埋沒偰家池¶
　　大節祠(舊祀建文殉難黄練劉/王諸公今為居民侵沒)¶
髙士橋南大節祠何年香火沒遺碑一家得失猶争死¶
馮道兒孫反笑癡¶
　　止戈泉¶
<pb:KR2k0045_WYG_158-29a>¶
亂後重尋舊路過水操亭畔一僧窩煮茶細數前朝話¶
記得泉名是止戈¶
　　過圓通寺　　　　　　　　　　熊一瀟¶
不用扶笻得得來老禪邀客上花臺凭欄指㸃雲煙幻¶
十二峰頭玊作堆¶
　　辛未夏五月過北蘭寺時煙江疊嶂堂初成漫賦¶
　　三絶　　　　　　　　　　　　宋　犖¶
楝花坪子最荒凉徑轉籬開石几張好處花時還記取¶
<pb:KR2k0045_WYG_158-29b>¶
繽紛紫雪㸃衣裳¶
小閣秋屏竹樹團蕭森五月欲生寒推窗又改山川面¶
不與空亭一例㸔¶
斷雨殘雲止復行蒲颿十幅往來輕斜陽忽放山根出¶
江外重湖一綫明¶
　　舟回至吳城　　　　　　　　　丁　煒¶
連朝波浪拍天浮棹入吳城見淺洲書卷半牀春睡起¶
杏花風裏放歸舟¶
<pb:KR2k0045_WYG_158-30a>¶
　　登八境臺次東坡韻(三首/)¶
暮倚江干古郡樓四郊銷壘暫忘憂由來坐鎮推儒將¶
誰繼文成拜列侯¶
贑石灘齊灧澦堆巉巖疑借五丁開遥天數㸃輕如葉¶
知是扁舟觸浪來¶
雉堞嵯峨萬嶺中七閩煙樹隠溟濛秋天故國無來雁¶
誰寄音書到海東¶
　　宿賢女舖聴溪聲　　　　　　　汪懋勲¶
<pb:KR2k0045_WYG_158-30b>¶
誰將幽思寄鳴琴海上仙人曲可尋五嶺月明雙鶴唳¶
十洲風起一龍吟¶
　　登進賢髙宗嶺　　　　　　　　楊　貞¶
選勝憑髙煙樹間虚傳玉輦度兹山錢塘花栁空佳麗¶
不及松隂滿舊闗¶
　　題東林方丈壁　　　　　　　　查慎行¶
浮嵐疊翠逼崔嵬三面周遮一面開我欲向西添小閣¶
盡邀九十九峰來(株嶺一帶在寺西若置一/閣名九十九峰亦絶勝也)¶
<pb:KR2k0045_WYG_158-31a>¶
　　太乙峰西麓有蘆林亦静者之居也¶
誰將半幅江湖景移置千峰最上頭撥觸遊人動歸興¶
蘆花風裏屋如舟¶
　　晚至萬松坪¶
論谷量松不計株㕘天一片翠糢糊明朝五老峰頭望¶
又作蒼雲貼地鋪¶
　　雨後再至玉淵潭觀水勢¶
著屐重來又一竒飛流十步濺龍池不知雨㸃添多少¶
<pb:KR2k0045_WYG_158-31b>¶
跳沬麤於白鷺鷥¶
　　五乳峰下望黄巖瀑布¶
五峰融乳氣流濕一穴洩雲聲滿空落日正懸髙樹杪¶
行人却在雨絲中¶
　　寄題簡寂觀十四松¶
梁時碑記(梁沈璇有/簡寂觀記)晉時松十四株如十四龍約汝重¶
來吾不負好留鱗甲待吟笻¶
　　尋夜話亭一翁二季亭故址皆不得戲示果公¶
<pb:KR2k0045_WYG_158-32a>¶
十里無端枉道來明知遺跡委蒿萊人間好事誰如我¶
博得圓通一宿迴¶
　　昌江竹枝詞(二首/)¶
浮梁縣西山漸平浮梁縣東水更清濛濛天氣長如雨¶
卧聴前灣水碓聲¶
㯶櫚葉瘦芭蕉肥菜花半開桃李稀背山園圃蜜蜂出¶
近水人家燕子飛¶
　　西江櫂歌詞(二首/)¶
<pb:KR2k0045_WYG_158-32b>¶
西下鄱陽總順流波聲汩汩櫓聲柔玉山城外唱歌去¶
三十三灘是信州¶
兩頭舠子月纎纎愁雨愁風日日兼過客飽餐江右飯¶
居人貴買浙西鹽(江西十三郡惟/廣信食浙鹽)¶
　　木瓜洞　　　　　　　　　　　李鳯翥¶
一卷黄庭一粒丹閒雲舒卷地天寛木瓜洞裏春長在¶
羣鶴翩翩繞舊壇¶
　　峽江懐古(二首/)¶
<pb:KR2k0045_WYG_158-33a>¶
銅雀臺荒鄴水邊長教天塹鎻寒煙土人廟祀周公瑾¶
只說巴邱作鎮年¶
和雨鷺濤雙峽起侵嵐雉堞半山分城東十七洞天内¶
長憶南朝蕭子雲¶
　　相見灣辭(二首/)　　　　　　　　徐昂發¶
相見坡頭吹女蘿相見坡下水層波郎今莫道沿洄苦¶
相見雖多别更多¶
相見依依最有情開帆捩柁轉逢迎人生那得長相見¶
<pb:KR2k0045_WYG_158-33b>¶
如此谿山莫厭行¶
　　江州竹枝詞(五首/)　　　　　　　江　臯¶
五栁柴桑葉葉新千株萬樹自開春居人不識陶徴士¶
擊鼓祠前拜土神¶
大孤小孤雙髻螺彭郎終日慎風波女兒港口帆初落¶
撑過磯頭好放歌¶
甘棠湖水碧於煙湖面孤亭一笠懸可惜栁香花暖日¶
總無人上月明船¶
<pb:KR2k0045_WYG_158-34a>¶
鎖江樓控大江流岸脚層層擁石頭一夜西風潮跡上¶
商船欲泊使人愁¶
匡廬山上採茶歸雲霧迷空盡濕衣學得北源新焙法¶
江南嫩甲雨前肥¶
　　滕王閣　　　　　　　　　　　于迪邦¶
作賦何須羨子安樓臺莫認昔時看夜來月色江天静¶
鴻雁一聲煙水寒¶
　　忠義潭(七姓皆從文信國勤/王事敗赴水死故名)　　　陳智言¶
<pb:KR2k0045_WYG_158-34b>¶
七姓勤王事不成袍溪灧灧葬簮纓至今流出潭中水¶
還與文江一樣清¶
　　遊北蘭寺　　　　　　　　　　舒慕芬¶
寺門山色醮江流曲徑疎籬分外幽看竹客歸雙&KR0282;雨¶
尋詩人坐一亭秋¶
　　龍潭(在棲賢/橋下)　　　　　　　　　毛徳琦¶
一泓潭水影溟濛靈氣常凝碧落中每到桃花三月候¶
瀟瀟風雨起潛龍¶
<pb:KR2k0045_WYG_158-35a>¶
　　常山至玉山道中　　　　　　　鄒𢎞志¶
穿山窮日筍輿忙石徑長依古樹傍節近清明好風景¶
桃花紅襯菜花黄¶
　　贑州竹枝詞(二首/)　　　　　　　周令樹¶
贑州城外贑水漩竹屋家家傍岸懸江水漲時髙百尺¶
開窓平看徃來船¶
酒潭山上起春風春江春花緑又紅上水下水多少客¶
一年半在小船中¶
<pb:KR2k0045_WYG_158-35b>¶
　　望登髙山　　　　　　　　　　洪　煒¶
年年春日便登髙一望平疇十里遥孝子祠堂遺舊址¶
可春亭畔長新條¶
　　鳯山口占¶
飯後尋凉到鳯山荒巖古木老藤蟠石頭為枕苔為席¶
卧聴松風十里灘¶
　　舠子詞(二首/)　　　　　　　　　陸奎勲¶
舠子輕儇箭撇波玉溪百里片帆過濁醪已醉三蕉葉¶
<pb:KR2k0045_WYG_158-36a>¶
月底新翻懊惱歌¶
饒江西注贑江東一樣操舟運不同祇愛䢼亭湖畔路¶
湖神面面解分風¶
　　玉山道中　　　　　　　　　　仲　清¶
青搖麥穗如波皺緑展秧針似□平到處野芳堪寓目¶
山行最好是初晴¶
　　東湖曉釣　　　　　　　　　　黄文星¶
半湖春水一簑煙檜楫蕭蕭漾碧天隔岸桃花茅屋啓¶
<pb:KR2k0045_WYG_158-36b>¶
蒼茫孤溆有漁船¶
　　深隴看梅花分韻　　　　　　　楊枝逺¶
要覔金尊藉落花野橋山路入欹斜有人指㸃花西去¶
淺水疎籬是酒家¶
　　蘇公亭六絶句　　　　　　　　樓　儼¶
露葭風栁水中央無復當年舊草堂剰有孤亭殘碣在¶
碧天無際白鷗翔¶
蕭然土銼浄無塵一冊班書竹几陳黄石山中歸已晚¶
<pb:KR2k0045_WYG_158-37a>¶
雲臺那似釣臺人¶
過江人物灌園翁培植嘉蔬治國同早識魏公心地褊¶
肯教出處便匆匆¶
小人自古本難知君子如何亦見疑最是不堪回首處¶
前軍重卓曲端旂¶
相國原非了事才布衣昆弟舊徘徊可知朱子猶阿好¶
不及蘇翁料得來¶
淼淼湖光孺子亭清風相映此蘋汀㢘頑立懦非無意¶
<pb:KR2k0045_WYG_158-37b>¶
猶見南州舊典型¶
　　北蘭寺和巡撫宋公韻六首　　　李　紱¶
髙髙下下勢相仍貪㸔池亭次第增遊客不聞車馬至¶
豈能容易見山僧¶
井蘭秋草露華滋荷葢空餘葉滿池却愛西山萬紅樹¶
朝陽㸔到夕陽時¶
楝花坪上更攀躋塵額何人拂舊題惟有征帆吹不盡¶
長風日日大江西¶
<pb:KR2k0045_WYG_158-38a>¶
畫眉啁哳閉筠籠鶗鴂先鳴候不同莫怪禪庭芳草盡¶
樹頭還有白頭公¶
參&KR0705;舊日泉同酌慧逺當年酒可賒敢效江南韓相國¶
衲衣歌院接紅牙¶
惆悵山川萬古心閒情一往向禪林子衿使節難同調¶
愁苦驩愉各自吟¶
　　題方伯彭樂君春雨勸農圗¶
當年位置南宮牓杜牧文章第五人今日披圖見風度¶
<pb:KR2k0045_WYG_158-38b>¶
勸春耕自勝傷春¶
周家穡事開王業食固民天不可輕他日調羮親鼎鼐¶
應知粒食最闗情¶
　　七月廿八日渡潯陽聞弟界自廬陵移歸州十日¶
　　前挈隨兒泝江西去黯然久之成二絶句¶
　　　　　　　　　　　　　　　　錢陳羣¶
潯陽江水碧鱗鱗簫鼓聲中渡逺津不敢推篷向西望¶
秭歸還有未歸人¶
<pb:KR2k0045_WYG_158-39a>¶
　帆檣如織馬駸駸極浦秋煙不可尋萬種離人萬行淚¶
　算應祗有此江深¶
　　　十五夜喜雨畫壁遣興漫題四絶句¶
　晚涼散步到庭間鏁院髙垂似閉闗一陣天香簾外落¶
　江雲銜雨過西山¶
　黄柑貢北有飛艭分¶
賜年年拜一雙今日定甆盛顆顆(中丞開公/餉柑十枚)先嘗特地到¶
　章江¶
<pb:KR2k0045_WYG_158-39b>¶
　老眼重揩最易昏百花洲畔擷芳蓀夜來不作持螯興¶
　郭索聲傳秋樹根¶
　每逢佳節感鬅鬙饋遺賓筵雜俎脀童僕兩三無賴甚¶
　飽分餅餤剥紅菱(方伯觀察諸公頻餉時/鮮悉圗於壁以志其意)¶
　　　藩吏黄巨儒年八十餘執事試院甚勤示一絶句¶
　桂籍憑伊腕底傳白頭從事地行仙自言作吏中書省¶
　曾侍朱衣六十年¶
　　　黄吏巨儒直闈中者六十年庚午秋試主司錢侍¶
<pb:KR2k0045_WYG_158-40a>¶
　　郎書絶句贈之及武榜發既書解首名則吏孫也¶
　　中丞阿公屬余紀其事隨成此詩存為他日佳話¶
　　可耳　　　　　　　　　　　　彭家屛¶
榜花題處忽開眉六十年來髩若絲官燭兩行人第一¶
夜䦨重憶抱孫時¶
　　琵琶亭讌集　　　　　　　　　唐　英¶
商婦琵琶此處聞我來今日對秋濆有情天地留風雅¶
古碣荒亭罩暮雲¶
<pb:KR2k0045_WYG_158-40b>¶
翼翼孤亭四面開豐碑遺韻水雲隈古今不少商人婦¶
誰更千呼萬喚來¶
荒煙蔓草遠天連十月秋殘景不妍一夕琵琶千古恨¶
癡人望斷賈人船¶
當年司馬興夷猶一曲琵琶引勝遊今昔不須羣悵望¶
各人心事各悲秋¶
　　詩餘¶
　宋¶
<pb:KR2k0045_WYG_158-41a>¶
　　訴衷情令(初鬰孤臺與施徳/  同讀坡詩作)　　　康與之¶
鬱孤臺上立多時煙晚暮雲低山川城郭良是回首昔¶
人非　今古事祗堪悲此心知一樽芳酒慷慨悲歌月¶
&KR1089;人歸¶
　　蝶戀花(百花洲老桂盛開張師明程徳逺攜酒/來醉花下有唱酬蝶戀花亦次其韻)¶
　　　　　　　　　　　　　　　　向子諲¶
巖桂秋風南埭路牆外行人十里香隨步此是薌林遊¶
戲處誰知不向根塵住　今日對花非浪語憶昨明光¶
<pb:KR2k0045_WYG_158-41b>¶
早荷君王顧生怕青蠅輕㸃汙思鱸何似思花去¶
　　鷓鴣天(舊史載白樂天歸洛陽得楊常侍舊第有/林泉之致占一都之勝薌林居士卜築清)¶
　　　(江乃楊遵道光祿故居也昔文安先生之所可/而竹木池館亦甚似之其子孫與西蘇山兹從)¶
　　　(遊所謂百花洲者因東坡而得名嘗為/絶句以紀其事復戲廣其聲為是詞云)¶
莫問清陽與洛陽山林總是一般香兩家地占西南勝¶
可是前人例姓楊　石作枕醉為鄉藕花菱角滿池塘¶
雖無中島霓裳奏獨鶮隨人意自長¶
　　鷓鴣天(予與張平父自南昌同遊西山玉隆宮止/宿而返葢乙卯三月十四日也是日即平)¶
<pb:KR2k0045_WYG_158-42a>¶
　　　(父初度因買酒茅舎並坐古楓下古楓旌陽在/時物也旌陽嘗以草屨懸其上士人謂屨為屩)¶
　　　(因名曰挂屩楓蒼山四圍平野盡緑鬲澗野花/紅白照影可喜使人採擷以藤糺纒著楓上少)¶
　　　(焉月出大於黄金盆逸興横生遂成痛飲午夜/乃寢明年平父初度欲治舟往封禺松竹間念)¶
　　　(此遊之不可再/也歌以壽之)　　　　　　　姜　䕫¶
曾共君侯厯聘來去年今日踏莓苔旌陽宅裏疎疎磬¶
挂屩楓前草草盃　呼煮酒摘青梅今年官事莫徘徊¶
移家徑入藍田縣急急船頭打鼔催¶
　　菩薩蠻(過造/口)　　　　　　　　　辛棄疾¶
<pb:KR2k0045_WYG_158-42b>¶
鬱孤臺下清江水中間多少行人淚西北是長安可憐¶
無數山　青山遮不住畢竟東流去江晚正愁予山深¶
聞鷓鴣¶
　　滿江紅(游南巖和/范先之)¶
笑拍洪崖問千丈翠巖誰削依舊是西風白鳥北村南¶
郭似整復斜僧屋亂欲吞還吐林煙薄覺人間萬事到¶
秋來多摇落　呼斗酒同君酌更小隠尋幽約且丁寧¶
休負北山猿鶴有鹿從渠求鹿夢非魚定未知魚樂正¶
<pb:KR2k0045_WYG_158-43a>¶
仰㸔飛鳥却應人回頭錯¶
　　賀新郎(賦滕/王閣)¶
髙閣臨江渚訪層城空餘舊跡黯然懐古畫棟朱簾當¶
日事不見朝雲暮雨但遣意西山南浦天宇脩眉浮新¶
緑映悠悠潭影長如故空有恨奈何許　王郎健筆誇¶
翹楚到如今落霞孤鶩競傳佳句物換星移知幾度夢¶
想珠歌翠舞為徙倚闌干凝竚目斷平蕪蒼波晚快江¶
風一瞬澄襟暑誰共飲有詩侶¶
<pb:KR2k0045_WYG_158-43b>¶
　　又(陳同父自東陽來過余留十日與之同遊鵞湖/且㑹朱晦菴於紫溪不至飄然東歸既别之明)¶
　　　(日余意中殊戀戀復欲追路至鷺鷀林則雪深/泥滑不得前矣獨飲方村悵然久之頗恨挽留)¶
　　　(之不遂也夜半投宿吴氏泉湖四望樓聞隣笛/悲甚為賦乳燕飛以見意又五日同父書來索)¶
　　　(詞心所同然者如/此可發千里一笑)¶
把酒長亭說看淵明風流酷似卧龍諸葛何處飛來林¶
間鵲蹙踏松梢殘雪要破帽多添華髪剰水殘山無態¶
度被疎梅料理成風月兩三雁也蕭瑟　佳人重約還¶
輕别悵清江天寒不渡水深氷合路斷車輪生四角此¶
<pb:KR2k0045_WYG_158-44a>¶
地行人銷骨問誰使君來愁絶鑄就而今相思錯料當¶
初費盡人間鐵長夜笛莫吹裂¶
　　沁園春(期思舊呼竒獅或云碁獅皆非也余考之/荀卿書云孫叔敖期思之鄙人也期思属)¶
　　　(弋陽郡此地舊屬弋陽縣雖古之弋陽期思見/之圖記者不同然有弋陽則有期思也橋壊復)¶
　　　(成父老請余賦作/沁園春以證之)¶
有美人兮玉佩瓊琚吾夢見之問斜陽猶照漁樵故里¶
長橋誰記今古期思物化蒼茫神遊彷彿春與猿吟秋¶
鶴飛還驚嘯向晴波忽見千丈虹霓　覺來西望崔嵬¶
<pb:KR2k0045_WYG_158-44b>¶
更上有青楓下有溪待空山自薦寒氷秋菊中流却送¶
桂棹蘭旗萬事長嗟百年雙鬢吾非斯人誰與歸憑欄¶
久正清愁未了醉墨休題¶
　　眼兒媚(萍鄉/道中)　　　　　　　　　范成大¶
酣酣日脚紫煙浮妍暖破輕裘困人天氣醉人花氣午¶
夢扶頭　春慵恰似春塘水一片縠紋愁溶溶曳曳東¶
風無力欲皺還休¶
　　謁金門(宜春道中野塘春/水可喜有懐舊𨼆)¶
<pb:KR2k0045_WYG_158-45a>¶
塘水碧仍帶麴塵顔色泥泥縠紋無氣力東風如愛惜¶
　恰似越來溪側也有一雙鸂鷘只欠栁絲千百尺繋¶
船春弄笛¶
　　浣溪沙(題餘干/傳舎)　　　　　　　　吳　儆¶
畫楯朱欄繞碧山平湖徙倚水雲寛人家楊栁帶汀灣¶
　目力已隨飛鳥盡機心還逐白鷗閒瀟瀟微雨晚來¶
寒¶
　　定風波(進賢道上見/梅贈王伯壽)　　　　　　陸　游¶
<pb:KR2k0045_WYG_158-45b>¶
欹帽垂鞭送客回小橋流水一枝梅衰病逢春都不記¶
誰謂幽香却解逐人來　安得身閒頻置酒攜手與君¶
㸔到十分開少壯相從今雪鬢因甚流年羇恨兩相催¶
　　賀新郎(寄題聶侍/郎鬱孤臺)　　　　　　　劉克莊¶
絶頂規危榭跨髙寒鳥飛不過雲生其下斤斸無聲人¶
安堵翕忽青紅變化覽城郭山川如畫閣老鳯樓修造¶
手笑談間突出凌雲厦臺上景買無價　唾壺麈尾登¶
臨暇似當年滁陽太守歐陽公也傾倒贑江供硯滴判¶
<pb:KR2k0045_WYG_158-46a>¶
斷雪天月色更喚取鄒枚司馬銅雀凌敲歌舞散訪殘¶
磚斷甓無存者餘翰墨被風雅¶
　　水調歌頭(同黄主簿登清風/峽劉狀元讀書巖)　　　張謙亨¶
解變西崑體一賦冠羣英清風峽畔至今堂以讀書名¶
富貴輕於塵土孝義重於山嶽惜不大其成陵谷縱遷¶
改草木亦光榮　與仇香穿阮屐試同登石龕雖窄可¶
容一几短檠燈千仞蒼崖如削四面翠屏不斷雲霧鎮¶
長生最愛巖前水猶作誦絃聲¶
<pb:KR2k0045_WYG_158-46b>¶
　　阮郎歸(暮春憶弋/陽舊隠)　　　　　　　陳康伯¶
閒來溪上有雲飛溪光接翠微江南三月落花時春波¶
去棹遲　尋竹路破林扉蒼苔舊釣磯欲歸回首未成¶
歸黄塵滿素衣¶
　　浪淘沙(雲藏鵞/湖山)¶
臺上凭欄干猶怯春寒被誰偷了最髙山將謂六丁移¶
取去不在人間　却是曉雲閒特地遮攔與天一樣自¶
漫漫喜得東風收捲盡依舊追還¶
<pb:KR2k0045_WYG_158-47a>¶
　　大江西上曲(寄李實夫提刑時/郊後兩相皆乞歸)　　戴復古¶
大江西上鬱孤臺八境人間圖畫地湧千峰摇翠浪兩¶
派玉虹如瀉彈壓江山品題風月四海今王謝人物如¶
公一世雄也　一片憂國丹心彈絲吹笛未必能陶寫¶
西北風塵方澒洞宰相閒歸緑野月斧争鳴風斤運巧¶
不用修亭榭紫樞黄閣要公整頓天下¶
　　滿江紅(舟行贑/石中)　　　　　　　　趙師俠¶
煙浪連天寒尚峭空濛細雨春去也紅銷芳逕緑肥江¶
<pb:KR2k0045_WYG_158-47b>¶
樹山色雲籠迷逺近灘聲水滿忘囏阻挂片帆掠岸晚¶
風輕停煙渚浮世事皆如許名利役驚時序歎清明寒¶
食小舟為旅露宿風餐安所賦石泉榴火知何處動歸¶
心猶賴翠煙中無杜宇¶
　　水調歌頭(萬載煙/雨觀)¶
江流清淺外山色有無中平田坡岸迴曲一目望難窮¶
波面輕鷗容與沙際野航横渡不信畫圖工路入神仙¶
宅翠鎖梵王宮　俯晴郊增勝槩氣横空雲林城市層¶
<pb:KR2k0045_WYG_158-48a>¶
列知有幾重重更上危亭髙處徙倚䦨干虚敞象緯逼¶
璇穹要盡無邊景煙雨㸔空濛¶
　　滿江紅(滕王/閣)　　　　　　　　　吳　潛¶
萬里西風吹我上滕王髙閣正檻外楚山雲漲楚江濤¶
作何處征帆林杪去有時野鳥沙邊落近簾鈎暮雨掩¶
空來今猶昨　秋漸𦂳添離索天正逺傷漂泊歎十年¶
心事休休莫莫嵗月無多人易老乾坤雖大愁難著向¶
黄昏斷送客魂銷城頭角¶
<pb:KR2k0045_WYG_158-48b>¶
　　酹江月(南康軍/和東坡)　　　　　　　　文天祥¶
廬山依舊凄凉處無限江南風物空翠晴嵐浮汗漫還¶
障天東半壁雁過孤峰猿歸老嶂風急波翻雪乾坤未¶
歇地靈尚有人傑　堪嗟漂泊孤舟河傾斗落客夢催¶
明發南浦閒雲連草樹回首旌旗明滅三十年來十年¶
一過空有星星髮夜深愁聴清笳吹徹寒月¶
　元¶
　　法曲𨗳引(尋真/觀)　　　　　　　　虞　集¶
<pb:KR2k0045_WYG_158-49a>¶
闌干曲正靣碧崔嵬嵐氣著衣成紫霧墨香横壁長蒼¶
苔柏影埽空臺　江海客欲去更徘徊霧鬢雲鬟何處¶
在風泉雪磴幾時來鶴翅九秋開¶
　　賀新郎(登滕王閣/用稼軒韻)　　　　　　　許有壬¶
陳迹空鳬渚悵繁華等閒一夢便成今古佩玉鳴鑾人¶
如畫何處為雲為雨只明月還生春浦帝子當時無窮¶
欲奈浮雲回首渾非故天有意肯輕許　江湖襟帶惟¶
吴楚便翩翩三王文采儷章駢句一旦飛來韓家筆才¶
<pb:KR2k0045_WYG_158-49b>¶
見龍翔鳯舞漫千載懐人延竚亭閣紛紛今誰在笑世¶
間華屋争寒暑瀛海逺去無侶¶
　　南浦(艤舟南浦/因賦題)　　　　　　　　張　翥¶
花落楚江流遇西山雨漲漁村無路雙槳載愁來蘋沙¶
外惟有盟鷗相覷春波碧草送君曾是傷情處依舊朝¶
雲飛畫棟秋滿鶴汀鳬渚　斜陽三兩人家看青旗影¶
裏炊煙一縷素被夜深船凄凉聴還似西風湓浦征鴻¶
去盡夢回明月生煙樹如此山川無限恨都付一尊懐¶
<pb:KR2k0045_WYG_158-50a>¶
古¶
　明¶
　　金縷曲(泊南/浦)　　　　　　　　　梁　寅¶
南浦歸帆暮喜重㸔螺江煙栁鶴汀雲樹畫棟朱簾歌¶
舞地風景已非前度只浩蕩波濤如故相望飛揚鵬翅¶
展羨雄城防衛多貔虎又喜免亂離苦　舊時猶記登¶
臨處共詩朋賦友同歡冷吟懐古兩鬢星星今老矣却¶
似荼䕷孤注歎桃李不知春去獨有洪崖青不改似於¶
<pb:KR2k0045_WYG_158-50b>¶
人戀戀能相顧招我𨼆有佳趣¶
　　沁園春(送李侍御龍/洲巡按江西)　　　　　　夏　言¶
兩岸垂楊一灣芳草深䕶龍洲想夜雨當年主人雲卧¶
雷門春水忽占鼇頭白簡凝霜鐵冠峩豸十載登朝侍¶
冕旒人争避行行驄馬按部洪州　大江章貢交流有¶
捲雨飛雲帝子樓看霜雪威稜豺狼遁野雲霄風力鵰¶
鶚横秋白首懐鄉丹心戀闕客夢時時到舊邱煩君去¶
把窮簷民瘼子細諮諏¶
<pb:KR2k0045_WYG_158-51a>¶
國朝¶
　　倦尋芳(泊湖/口)　　　　　　　　　曹　溶¶
晚風乍急山勢茫茫曾詫龍踞一片雲帆遊子寄愁何¶
處戰艦横空天際落百年都付漁樵語算羈棲甫羊城¶
挑菜又飄江絮　念處士葛巾漉酒解組投閒田舎如¶
故手種黄花那管怒潮來去孤帳驚寒蘆荻岸石鐘聲¶
送長宵曙正無聊喜猿啼對銷蘭炷¶
　　大江西上曲(鬱孤臺/晚眺)　　　　　　丁　煒¶
<pb:KR2k0045_WYG_158-51b>¶
鬱孤遺跡對雙流激浪千巖寒色落日憑髙回首處俯¶
仰謾傷疇昔坡老才華幼安旌節百代同為客風流何¶
在至今葭露空白　問道翠玊髙樓慈雲蕭寺可費登¶
臨屐幾度虎頭城上見惟有叢篁怪石南國鄉心東華¶
塵夢恨起滄浪笛蓬萊宮闕蒼茫𣺌在天北¶
　　水龍吟(夕佳樓在南昌郡城向祀元忠臣偰公名/偰家樓至明嘉靖中始用靖節語改今額)¶
　　　(地與滕王閣相望憑覽髙曠似勝於閣而名久/為所掩無過而問焉者嗟夫地以文重若無子)¶
　　　(安一序珠簾畫棟寧至今日又何有於斯樓也/雖然以子安之文重何如以偰公之人重余再)¶
<pb:KR2k0045_WYG_158-52a>¶
　　　(過章江題長短句於樓壁陳伯璣楊陶雲芝田/陸義山梁珠五諸君子依韻載賡錄呈開府大)¶
　　　(中丞佑君董公許為付刋増入省誌未幾兵亂/不果古今名蹟顯晦有數存焉時節因縁不知)¶
　　　(定在何/日耳)　　　　　　　　　　顧貞觀¶
城頭誰搆飛甍水天襟帶開江郭西山南浦眼前不讓¶
滕王髙閣回首東湖昔賢陳跡雨籠煙寞更北蘭杳靄¶
龍沙迷漫㑹招取吹笙鶴　是處襜帷棨㦸賀生成萬¶
家繡錯滄桑縱改梁園非故庾樓如昨可惜清暉等閒¶
付與烏啼擊柝正魚龍偃卧我來長嘯一聲驚覺¶
<pb:KR2k0045_WYG_158-52b>¶
　　又(前題/)¶
煙江疊嶂參差依然故壘圍層郭忠魂何處一樽空酹¶
夕陽樓閣半壁崔嵬野棠開遍昔時戎幕想登埤握節¶
尚留遺恨寄華表歸來鶴　盛世都無感慨換佳名不¶
妨就錯庚申甲子兩朝如夢是非今昨(元庚申君即順/帝淵明自義熙)¶
(後以甲/子紀年)我醉欲眠閒愁銷向戍笳城柝只重尋舊侶風¶
流雲散此情誰覺¶
　　蝶戀花(登潯陽/鎖江樓)　　　　　　　　魏學渠¶
<pb:KR2k0045_WYG_158-53a>¶
獨上層樓雲漫漫逺望廬山翠影横霄漢芳草斜陽飛¶
斷雁誰人能識廬山面　凝盻東吳同匹練飄泊天涯¶
盡道離鄉賤撥蘚尋碑㸔不見總由他色絲黄絹¶
　　齊天樂(鐵柱/宮)　　　　　　　　　吳棠禎¶
南昌城外章江緑來尋紫宮元圃閣峻三休瓦開五色¶
窈窕仙人靈府朱龕髙舉見星斗蟠梁風雷在户舊蹟¶
千年斬蛇髣髴劍光吐　朝朝遊客酹酒香煙裏無數¶
蠻歌村鼓翠鬘江妃紅髥山鬼月冷中流起舞神輿夜¶
<pb:KR2k0045_WYG_158-53b>¶
度見金節鞭潮玉衣驅霧禮罷開舟櫓聲搖日午¶
　　踏莎行(晚次/豐城)　　　　　　　　　呉秉仁¶
逺逺煙迷沙明鴉亂山頭一抹斜陽淺望中城郭片帆¶
收桃花水漾東風軟　劍氣潛消漁燈隔岸清宵耐盡¶
孤篷掩閒愁大半旅人多旅愁又在黄昬半¶
　　珍珠簾(珠泉在/宜春縣)　　　　　　　　吳之直¶
青衫白袷城南路坡陀側一匊靈泉深注緑淨絶纎塵¶
照見人眉宇滚滚素沙争沸湧更厯厯珠璣迸吐無數¶
<pb:KR2k0045_WYG_158-54a>¶
想潜通地脈天風暗鼔　疑向繡嶺宮前把驅山神鐸¶
温湯移貯争似此中凉况復清如許人是延陵吳季子¶
便飽酌何慚于女歸去載滿船瓊液誇他南浦¶
　¶
　¶
　¶
　¶
　¶
<pb:KR2k0045_WYG_158-54b>¶
　¶
　¶
　¶
　¶
　¶
　¶
　¶
　江西通志卷一百五十八¶
