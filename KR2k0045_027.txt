# -*- mode: mandoku-view; -*-
#+TITLE: 江西通志
#+DATE: 2015-08-24 22:41:39.575382
#+PROPERTY: ID KR2k0045
#+PROPERTY: BASEEDITION WYG    
#+PROPERTY: JUAN 卷二十七
<pb:KR2k0045_WYG_027-1a>¶
欽定四庫全書¶
　江西通志卷二十七¶
　　土産¶
　揚州禹貢惟金瑶琨厥包厥篚以物産言山澤氣移¶
　今昔異論塗泥下田禾稼實蕃漚麻采葛織貝莫掄¶
　磁窰紙厰利用亦繁茶笋佳品足佐饔飱有樹有畜¶
　民力普存¶
聖王重穀金玉不尊土宜羅列皆被仁恩作土産志¶
<pb:KR2k0045_WYG_027-1b>¶
　　南昌府¶
金(豐城縣東八十里/溪水沙中出今無)　　　銅(西山出唐時/有坑今無)¶
鐵(豐城進賢二縣/出有冶今廢)¶
茶(茶譜洪州西山白露鶴嶺茶號為絶品今紫清香城/者為最又西山有羅漢茶葉如豆苗因靈觀尊者自)¶
　(西山持至故名又茶事雜録雙井在寜州西三十里/黄山谷所居也其南溪心有二井土人汲以造茶為)¶
　(草茶第一山谷送東坡雙井茶詩有我/家江南摘雲腴落磑霏霏雪不如之句)¶
笋(楊廷秀記張定叟煮笋經云江西貓笋未出尖雪中/土児養新甜即今西山冬笋也他處所産多有然香)¶
　(味皆/次之)¶
<pb:KR2k0045_WYG_027-2a>¶
東湖魚(東湖水清魚美/宋徐俯有詩)　　金花魚(豐城曲江出魚食/金花潭水故名)¶
銀魚(出進賢縣/最細者佳)　　　　　麥魚(麥熟時出/瑞河口)¶
鰣魚(出象牙潭/)　　　　　㧞舌子(出南昌滁槎/市汊二處)¶
苦參(南昌縣出/)　　　　　黄精(西山出/)¶
香薷(産武寧縣/香柔山)　　　　　乳柑(各縣出/)¶
石黄(白色而理踈以水灌之便熱以鼎加其上炊足以/熱冷則灌之雷煥以問張華華曰然石也今無)¶
煤炭(豐城縣老/虎口出)¶
葛布(他處多有出西山厚田者佳按吴越春/秋所謂入山采葛作黄絲布者即此)¶
<pb:KR2k0045_WYG_027-2b>¶
紙(有粉箋連七觀/音疏紙等名)¶
　　按紙箋云豫章彩色粉箋最光&KR0632;山谷用之作畫¶
　　寫字又云永樂中江西西山置官局造紙最厚大¶
　　者曰連七曰觀音紙後改局信州今無復造者止¶
　　土棉紙及火紙出寧州奉新等處編蒲舘雜錄云¶
　　明初貢紙於江西董以中貴有太監楊姓者即翠¶
　　巖寺遺址以為楮厰建皮庫於應聖宫西以貯楮¶
　　料俄中貴病風毛髮脱落¶
<pb:KR2k0045_WYG_027-3a>¶
　　瑞州府¶
米(髙安米山生禾香茂為/米精美唐故以此名州)　銀(上髙縣/出乆無)¶
石青　　　　　　　　　石緑¶
黄丹(俱上高縣/出乆無)　　　　　茶(陸羽茶穀雨前取廖/暹十咏呼為雀香焙)¶
菜(新昌雲峰嶺/出四時不絶)　　　　　羊桃(實似小梨造紙者取/枝葉搗汁以分張)¶
椑(似柿而小一名黄椑取/其汁以製&KR1080;造油扇)　青紙(三縣皆出/)¶
竹紙(即古之陟釐有老大中大羅/端晒紙火紙等名出新昌)¶
石珠　　　　　　　　　無名子(俱出天則岡景德/鎮用以繪画磁器)¶
<pb:KR2k0045_WYG_027-3b>¶
土硃(即土紅可入/油飾器皿)¶
千里光(圖經出筠州生淺山及路傍味苦甘/寒無毒同甘草煎服可以退熱明目)¶
仙人掌草(圖經出筠州味微苦而澁無毒貼石壁而生/如人掌故名與甘草浸酒服可治腸痔㵼血)¶
烏藥(出上高縣/烏峰故名)　　　　　柑(其品有薄皮柑金/柑獅頭柑洞庭柑)¶
柿(有閔柿牛心柿山/柿羊矢柿諸種)　　　拒霜花(朝白而午紅/名醉芙蓉)¶
茶花(蘇子由有真/如寺茶花詩)　　　　竹(唐名筠/州以此)¶
紫竹(小而勁直色紫可為/&KR1080;柄笋味亦甚甘美)　竹鷄¶
鸚鵡(舊傳髙安華林山出今不可得明天啟間知府陶/履中署内畜者逸去尋復飛還産一卵履中有記)¶
<pb:KR2k0045_WYG_027-4a>¶
嬾婦魚(一名饞燈炷其膏照歌/舞則明照紡績則暗)¶
頳鯉(産上高武/泉不可食)¶
　　袁州府¶
茶(茶譜云袁界橋其名甚著今稱仰山/稠平木平者為佳稠平尤號絶品)¶
玉板笋¶
絲花菜(萍香泉江水中出黄/山谷詩絲花出泉村)¶
酒(晉地道記宜春縣有美酒隨嵗/舉上貢豫章書云今無佳酒)¶
石髮(萍鄉出/)　　　　　　蔊(出武功山/)¶
<pb:KR2k0045_WYG_027-4b>¶
龍鬚草(萍鄉縣出/可作蓆)　　　　茶油(茶子搗/之為油)¶
土硃(萬載赤/硃岡出)　　　　　　香櫞(類橙色黄/形圓而香)¶
楊梅(王荆公送袁州使君曹伯玉詩云濕/濕嶺雲生竹菌冥冥江雨熟楊梅)¶
金橘　　　　　　　　　地黄(宜春分宜/兩縣出)¶
木蓮(即辛夷出仰/山三鑊潭)　　　　紫金藤¶
天冬　　　　　　　　　麥冬¶
石楠　　　　　　　　　茴香¶
山鳯凰(即錦雞李/衛公有賦)　　　　石燕(分宜洪陽洞萬/載雲峰洞俱有)¶
<pb:KR2k0045_WYG_027-5a>¶
金鯉　　　　　　　　　比目魚(舊傳宜春靈泉/出今不常見)¶
金線猿(出木平山每/啼有佳客至)　　　苧布¶
土綾(萍鄉出/)¶
　　臨江府¶
銅(新喻舊産/)　　　　　　石青(一名石綠画/工呼為碧青)¶
救公飢(色白味/香甘)　　　　　茶芽(清江縣出色/味俱不甚佳)¶
猴荀(出新喻/白梅峯)　　　　　　銀杏¶
黄柑(各縣俱産獨萬碩洲柑樹成/林九秋柑實垂垂亦佳景也)¶
<pb:KR2k0045_WYG_027-5b>¶
柿(有數種曰黄柿朱柿火毬柿炙乾者謂之烏柿日/乾者謂之白柿又一種差小謂之軟棗其味甚甘)¶
山&KR0552;花(出新喻/瑒岡)　　　　　紫蘭(新喻出/)¶
菖蒲(新喻仰天岡澗中/出間有九節者)　　石乳(新喻出/)¶
茱萸(新淦茱/萸岡出)¶
白藥(圖經江西出者葉似烏桕子如/菉豆至八月其子變成赤色)¶
黄雀(宋時除入貢外饋遺朝貴以萬計州守王&KR2283;禁雀/罷貢李大異作詩美之王安石送吕嘉問詩有云)¶
　　(想因君出守暫得免/苞苴今則絶無矣)¶
鷀䳓　　　　　　　　　野鷄¶
<pb:KR2k0045_WYG_027-6a>¶
麂　　　　　　　　　　白魚(新喻距/河出)¶
鱘　　　　　　　　　　苧布¶
葛布(各縣出/)¶
　　吉安府¶
茶(㤗和傳擔山産相傳温道者受所種萬安神潭/雨&KR1804;亦多種茶味香羙故云蜜潭水神潭茶)¶
浮笋(㤗和禾/山出)　　　　　　玉版笋(一名夏笋/出白鷺洲)¶
金橘(萬安縣出金柑差大而味甜藏菉豆中則經時/不變荔橘性熱豆性凉也見張世南游宦記聞)¶
楊梅(出吉水縣楊梅/嶺味頗類掦州)　　　銀杏¶
<pb:KR2k0045_WYG_027-6b>¶
蓴(安福&KR0097;/湖産)¶
水晶葱(宋孝宗問周必大吉州所産何物必/大對曰金柑玉板笋銀杏水晶葱)¶
紫苑(本草出廬陵郡/城西南廖岡嶺)¶
坐拏草(永豐縣秋田出六月開紫花結/實土人採之以治打撲所傷)¶
紫草(龍泉縣東南四十/五里許婆峰出)¶
龍鬚草(龍泉縣東南三十五里中子石/出用以編蓆吉水洞巖亦産)¶
竹紙(㤗和縣出/)　　　　　抱石魚(龍泉小/江出)¶
鯽魚(安福蜜湖産/味甘如蜜)　　　　翡翠(廬陵縣出/)¶
<pb:KR2k0045_WYG_027-7a>¶
雞(㤗和出脚矮毛紅與他雞殊以年乆者為佳人家有畜/至十年者能冶虚症隂症痘症其功效在湯不在肉)¶
葛布(各縣出/)　　　　　　苧布(永豐縣出藤/田者為佳)¶
棉布(各縣出/)¶
　　撫州府¶
金(臨川縣出宋置塲在/縣西四十里即廢)　　銀(金谿縣出唐時/嘗置塲尋廢)¶
銅(臨川縣出宋時嘗/設監鑄錢後廢)¶
鐵(郡城東一百二十里東山産鐵宋乾道間置東山鐵/塲其爐凡四曰羅首坪小槳赤&KR1804;金峰後以山空俱)¶
　(廢/)¶
<pb:KR2k0045_WYG_027-7b>¶
五十日占(田家種/以續食)¶
碧蓮(宋時産于臨川縣尉㕔/者最勝画工目為撫蓮)¶
玉茗(即白山茶宋時郡東院産郡守崔仁冀有賦黄山/谷謝竹友曽南豐和之後家太守坤翁相繼有作)¶
　　(謂古樹竒花天下止此一株/在楊州瓊花之上而今亡矣)¶
山礬(高可数尺春時開小白花香氣清甚王荆公以其/白名之曰瑒花黄山谷以其葉可染名之曰山礬)¶
楓柯樹(同本共枝惟葉分兩様出東鄉縣源頭/山演教寺二處相傳為吴道人所植)¶
四季青楓(能四季長青故名出東鄉縣楊橋/羅姓屋後相傳為羅秀女所植)¶
朱橘(各縣出/)¶
<pb:KR2k0045_WYG_027-8a>¶
椑侯柿(金谿縣出東都賦梁/侯烏椑之柿即此)¶
黄精(金谿崖/山最多)　　　　　　菖蒲(生石上九節者/佳亦不常有)¶
清江紙(金谿縣出/)　　　　牛舌紙(以稻草為/之崇仁出)¶
捭紙(宋人墨刻用捭紙/者為貴今絶無矣)　　紅白凝酥(鵞鮓也/金谿出)¶
苧布(金谿縣出/)　　　　　葛布(崇仁縣出/)¶
赤箭(莖如箭幹根類天門冬只無心耳去根五六寸許/有數子為衛如芋此草無風自動俗呼獨搖草)¶
　　建昌府¶
銀(南城縣出宋時有/太平等坑今無)¶
<pb:KR2k0045_WYG_027-8b>¶
紅朱稻米(即今赤珠粳色純/紅而堅唐時貢)¶
銀珠米(即今八月白色白而香/宋時太平沈造獻獻)□菜(新城縣出/)¶
香蕈(各縣俱出/新城尤多)　　　　　茶(各縣出/)¶
麻姑酒(神功泉在南城縣麻姑山清而甘/美宜於釀酒故旴江有麻姑酒)¶
蜜橘　　　　　　　　　石榴¶
山茶(産南豐縣/山茶洞)　　　　　並頭蓮¶
梔子(花瓣重叠/名玉樓春)　　　　　蘭¶
芍藥(赤白二種/南城出)　　　　　澤蘭¶
<pb:KR2k0045_WYG_027-9a>¶
五加皮　　　　　　　　畫眉¶
鴛鴦　　　　　　　　　藍靛¶
扇(近時新城造作差勝/羅圭峯有胡液楮傳)　　金絲布(唐時貢/今無)¶
絹(各縣出/)　　　　　　　葛布(各縣出/)¶
土縀(各縣出/)¶
　　廣信府¶
早穀(有救公飢三朝齊六十日占九十日占/等名又有冬早穀粒似早色而芒長)¶
晚榖(米白而/性膩)¶
<pb:KR2k0045_WYG_027-9b>¶
白穀(有竹丫早白沙早紅根早等名又/冇紅穀曰夏桃紅北風占等名)¶
糯穀(有早糯紅糯白糯重陽/糯胡椒糯竹亞糯等名)¶
銀(弋陽玉山二/縣出今無)　　　　　銅(弋陽鉛山二/縣出今悉罷)¶
鐵(玉山貴溪弋陽三縣皆有塲/乆罷惟上饒永樂鄉塲尚存)¶
鉛(鉛山縣出/乆罷采)¶
水晶(上饒縣靈山鄉出明天/順年間以不堪用罷米)¶
礬(鉛山縣出/)　　　　　　石膽(鉛山縣/有之)¶
白青(本艸出信州/今不復見)　　　　石緑(圖經出/信州)¶
<pb:KR2k0045_WYG_027-10a>¶
砒(玉山有砒井/封禁甚嚴)　　　　　自然銅(圖經出/信州)¶
赤石脂(鉛山縣出/)　　　　大㦸(本草出/信州)¶
紫苑(本艸信/州出)　　　　　　葛粉(各縣出/)¶
砂糖(以蔗汁煎成/鉛山縣出)　　　　蠟(有黄白/二種)¶
桕油(上饒出/)　　　　　　叢絲紬(上饒玉山廣/豐三縣出)¶
兼絲布(以絲苧雜成/者鉛山縣出)　　　葛布(廣豐出/)¶
茶(七邑俱産然土/人多不善製)¶
　　按府志拾遺云宋先有周山茶白水團茶小龍鳯¶
<pb:KR2k0045_WYG_027-10b>¶
　　團茶皆以佐建安而上供今惟桐木山出者葉細¶
　　而味甜然終不如武彛味清苦而雋永凌露而采¶
　　出膏者光含膏者皺宿製者黑日成者黄蚤取為¶
　　茶晚取為茗紫者上緑者次三月清明前采笋為¶
　　上春清明後采芽為二春四月以後采葉則不入¶
　　茶經水乳泉上江水次井水下若采茶以精行儉¶
　　德之人毋以婦人鷄犬到山乃為清明釋滯消痰¶
　　解煩渇蘇肢節然作法還以不翦為佳而味性存¶
<pb:KR2k0045_WYG_027-11a>¶
　　焉¶
瓷器(弋陽縣湖西馬坑窰皆以陶器為業如瓶礶罁甕/盤碗之器甚麄醜不堪郡邑多&KR1269;之以給工匠之)¶
　　(用/)¶
　　按舊志弋陽縣太平鄉有磁器窰初以處州民瞿¶
　　志髙等創造後民飢為亂嘉靖間即横峰窰鎮地¶
　　改立興安縣窰遂廢¶
紙(玉山縣東北鄉有楮皮紙廣豐東郷亦有之其楮皮/俱出自湖廣鉛山貴谿二縣有白鹿紙煮竹絲為之)¶
　(今鉛山者佳有髙簾紙俗名蓬紙上饒縣有黄白表/紙亦有連四紙俱不甚佳弋陽黄家源石壠等處雜)¶
<pb:KR2k0045_WYG_027-11b>¶
　(竹絲荻蒿為紙止/可祭神不可書字)¶
　　按王宗沐江西大志廣信府紙槽前不可考自洪¶
　　武年間創于玉山一縣至嘉靖以來始有永豐鉛¶
　　山上饒三縣續告官司亦各起立槽房玉山槽坐¶
　　峽口等處永豐槽坐柘楊等處鉛山槽坐石塘石¶
　　壠等處上饒槽坐黄坑周村髙洲鐡山等處皆水¶
　　土宜槽窮源石峽清流湍急漂料潔白蒸熟搗細¶
　　藥和溶化澄清如水簾撈成紙製作有方其槽所¶
<pb:KR2k0045_WYG_027-12a>¶
　　非一地故附屬因革無從稽覈矧係民屋姑紀其¶
　　略耳¶
　　楮之所用為構皮為竹絲為簾為百結皮其構皮¶
　　出自湖廣竹絲産于福建簾産於徽州浙江自昔¶
　　皆屬吉安徽州二府商販裝運本府地方貨賣其¶
　　百結皮玉山土産槽户雇倩人工將前物料浸放¶
　　清流急水經數晝夜足踹去殻打把撈起甑火蒸¶
　　爛剥去其骨扯碎成絲用刀剉斷攪以石灰存性¶
<pb:KR2k0045_WYG_027-12b>¶
　　月餘仍入甑蒸盛以布囊放於急水浸數晝夜踹¶
　　去灰水見清攤放洲上日晒水淋毋論日月以白¶
　　為度木杵舂細成片摛開復用桐子殻灰及柴灰¶
　　和匀滚水淋泡陰乾半月澗水洒透仍用甑蒸水¶
　　漂暴晒不計遍數多手擇去小疵絶無瑕玷刀斫¶
　　如炙揉碎為末布袱包褁又放&KR0485;流洗去濁水然¶
　　後安放青石板合槽内決長流水入槽任其自來¶
　　自去藥和溶化澄清如水照依紙式大小髙濶置¶
<pb:KR2k0045_WYG_027-13a>¶
　　買絶細竹絲以黄絲線織成簾床四靣用筐綳緊¶
　　大紙六人小紙二人扛簾入槽水中攪轉浪動撈¶
　　起簾上成紙一張揭下叠榨去水逐張掀上磚造¶
　　火焙兩面粉飾光匀内中陰陽火燒薰乾収下方¶
　　始成紙工難細述論雖隆冬炎夏手足不離水火¶
　　諺云片紙非容易措手七十二¶
　　司禮監行造紙名二十八色曰白榜紙中夾紙勘¶
　　合紙結實榜紙小開化紙呈文紙結連三紙綿連¶
<pb:KR2k0045_WYG_027-13b>¶
　　三紙白連七紙結連四紙綿連四紙毛邊中夾紙¶
　　玉版紙大白鹿紙藤皮紙大楮皮紙大開化紙大¶
　　户油紙大綿紙小綿紙廣信青紙青連七紙鉛山¶
　　奏本紙竹連七紙小白鹿紙小楮皮紙小户油紙¶
　　方榜紙以上定例五年題造一次乙字庫行造紙¶
　　名一十一色曰大白榜紙大中夾紙大開化紙大¶
　　玉版紙大龍&KR0377;紙鉛山本紙大青榜紙紅榜紙黄¶
　　榜紙緑榜紙皁榜紙以上隨缺取用造解無期¶
<pb:KR2k0045_WYG_027-14a>¶
　　按府志拾遺云石塘人善作表紙搗竹絲為之竹¶
　　笋三月發生四月立夏後五日剥其殻作篷紙而¶
　　竹絲置於池中浸以石灰漿上竹楻鍋煮爛經宿¶
　　水漂淨之復將稿灰淋□水上楻鍋煮爛復水漂¶
　　淨之始用黄豆□注一大桶楻一層竹絲則一層¶
　　豆□過三五日始取為之白表紙止用籐紙藥黄¶
　　表紙則用姜黄細舂末稱定分兩每一槽四人扶¶
　　頭一人舂碓一人檢料一人焙乾一人每日出紙¶
<pb:KR2k0045_WYG_027-14b>¶
　　八把¶
　　按江西監察御史邵陛疏稱廣信府鉛山玉山永¶
　　豐三縣原係産紙地方既欽依派造自應如期速¶
　　完解進縁在官積槽悉係市井豪猾原非本業紙¶
　　户瞰文一到居為竒貨百計鑽營千方賄託把持¶
　　行市髙&KR0913;時值弊端種種難以盡言設令依期造¶
　　解以供上用情尤可原且領銀入手即便視為己¶
　　有蕩費不貲不才委官吞餌箝口承行吏胥受賄¶
<pb:KR2k0045_WYG_027-15a>¶
　　行私上恬下玩日化月遷以故頭運踰限七年尚¶
　　未完造起解是上竊公家之職貢饜飽私囊下朘¶
　　小民之脂膏恣充谿壑蠧國害民靡有止極况兩¶
　　奉明㫖催辦任其抗違延緩臣等亦何所逃罪臣¶
　　㑹同都御史行司道查議并弔該省賣紙舖户經¶
　　紀逐一研審親定時價臣等尤恐有礙覆行布政¶
　　司再議重覈相同隨經臣揭數計算白榜紙每張¶
　　定銀六釐白大中夾紙毎張定銀六釐五毫白大¶
<pb:KR2k0045_WYG_027-15b>¶
　　開化紙每張定銀八釐三運共該實價六萬一千¶
　　五百兩比前減去虚擡價銀五萬零一百兩木櫃¶
　　氊套槓索銷袱等項工料及解户盤纒三運共實¶
　　該銀九千三十七兩六錢三分二釐比前减去多¶
　　費銀三千八百七十九兩四錢零除頭運多去銀¶
　　三千四百四十兩姑依司議免追其杠解及解官¶
　　衣糧等銀俱照舊規給發外即頭二運見徵貯庫¶
　　銀兩足扺三運之費可免槩省加派尚餘三千九¶
<pb:KR2k0045_WYG_027-16a>¶
　　百有竒為照江省頻年以來旱澇不常小民愁苦¶
　　即今正供輸納不前仍復帶徵累年逋賦臣等待¶
　　罪地方目擊耳聞日夜思惟休息無䇿似此浮蠧¶
　　若减一分則民受一分之賜臣等豈敢故為刻削¶
　　以沽節省之虚名貽虧損之實累又豈有神運鬼¶
　　輸之術使之亷於受直而敏於趨事哉祇縁向來¶
　　積弊皆係市井姦豪射此為利始以夤縁之費酬¶
　　干請繼以分例之費徇官吏十分之中虚耗過半¶
<pb:KR2k0045_WYG_027-16b>¶
　　後將領出餘銀轉展覔息及奉臣等嚴限催督僅¶
　　照時估向本業紙户勒買供官毫無加益似此浪¶
　　費銀兩上不在官下不在民盡屬姦豪漁獵而復¶
　　&KR0824;視上供茍延嵗月漫不完解良可痛恨故臣等¶
　　今日之所議裁者裁侵漁之積弊也而非以裁紙¶
　　張之實價也臣等今日之所議革者革市井之積¶
　　槽也而非以革本業之紙户也價無虚估侵蠧自¶
　　消収造得人完解自早矣除將頭運三百萬張嚴¶
<pb:KR2k0045_WYG_027-17a>¶
　　限勒完委驗如式仍委傳昻于三月初六日起解¶
　　又另委奉新縣主簿唐士亷沿途儧運去後但念¶
　　立法之始若不題請著為定例恐將來官更案冷¶
　　此輩復覬為姦伏乞敕下工部再加查議如果臣¶
　　等所言可採速為題覆將議定紙價數目載入咨¶
　　劄幷乞叙入着落司府掌印官呈委風力府佐貳¶
　　官一員專管其事不許别項差委即遇陞遷亦要¶
　　責令完事方許離任管一運畢詳送臣等考察一¶
<pb:KR2k0045_WYG_027-17b>¶
　　次如果督買合式完解及時即于起運文内開薦¶
　　工部以慿轉咨吏部紀録陞擢否者叅究不得姑¶
　　息庻幾責成之法嚴則上供不至愆期浮淫之蠧¶
　　汰則民力漸從休息即紙户身親貿易得價贏於¶
　　時估當官又無虛費䝉惠非小一舉而三善備矣¶
　　饒州府¶
金(鄱陽縣有地名黄金采漢書/註謂采取金之處今不可得)¶
銀(徳興縣銀山一名鄧公山唐總章初置塲至宋天聖/間山穴傾摧而銀課未除范仲淹守郡請罷于朝因)¶
<pb:KR2k0045_WYG_027-18a>¶
　(有詩云三出專城鬢已/霜一封奏罷鄧公塲)　銅(徳興舊産/)¶
石墨(樂平縣樂平山有之/似墨舊名石墨山)　天鵞(鄱陽出/)¶
鴈(禹貢彭蠡既/豬陽鳥攸居)　　　　　鷺鷥(各縣出/)¶
麂(樂平出/)　　　　　　　兎(浮梁出/)¶
牛尾狸(宋洪容齋嘗侍夀皇宴因談肴核上問容齋曰/卿鄉里所産何物容齋對曰沙地馬蹄鱉雪天)¶
　　　(牛尾/狸)　　　　　　蟹(鄱陽餘/干出)¶
蚌(鄱陽縣西有蠙州唐貞觀/中嘗有採珠于此者因名)¶
南星(鄱陽浮/梁出)　　　　　　寒水石(鄱陽浮/梁出)¶
<pb:KR2k0045_WYG_027-18b>¶
茯苓　　　　　　　　　白芍藥¶
烏藥　　　　　　　　　史君子(俱浮梁出/)¶
獨脚蓮(德興出/)　　　　　竹¶
茶(饒州出茗其利最夥然味不及信州唐李孝標/送饒州張䝉使君詩有日暖持筐依茗樹之句)¶
甘蔗(樂平出/)　　　　　　糖(德興出/)¶
桕油(鄱陽餘千/萬年俱出)　　　　　紗(饒州出紗頗/堅厚似絹)¶
苧布(各縣出/)　　　　　　瓷器(浮梁縣累/德鎮出)¶
　　按江西大志陶書云陶厰景德鎮在今浮梁縣西¶
<pb:KR2k0045_WYG_027-19a>¶
　　興鄉水土宜陶宋景德中始置鎮因名置監鎮一¶
　　員元更景德鎮税課局監鎮為提領洪武初鎮如¶
　　舊屬饒州府浮梁縣正德初置御器厰專筦御器¶
　　先以兵興議寢陶息民至是復置¶
　　唐武德二年里人陶王獻假玉器由是置務設鎮¶
　　厯代相因宋以奉御董造元㤗定本路總管監陶¶
　　皆有命則供否則止洪武三十五年始開窰燒造¶
　　解京供用有御厰一所官窰二十座宣德中以營¶
<pb:KR2k0045_WYG_027-19b>¶
　　膳所丞專督工匠正統初罷天順丁丑仍委中官¶
　　燒造嘉靖改元詔革中官以饒州府佐貳督之¶
　　御器厰中為堂後為軒為寢寢後髙阜為亭堂之¶
　　旁為東西序東南有門堂之左為官署堂之前為¶
　　儀門為鼓樓為東西大庫房為作二十三曰大碗¶
　　作酒鍾作碟作盤作鍾作印作錐龍作画作冩字¶
　　作色作匣作泥水作大木作小木作船木作鐵作¶
　　竹作漆作索作桶作染作東碓作西碓作為督工¶
<pb:KR2k0045_WYG_027-20a>¶
　　亭為獄房厰之西為公舘東為九江道為窰六曰¶
　　風火窰色窰大小□熿窰大龍缸窰匣窰青窰厰¶
　　内神祠三厰外神祠一甃井二為厰二曰船柴厰¶
　　水柴厰放柴房燒窰人役歇房¶
　　本厰燒造瓷器舊用浮梁縣新正都麻倉等處白¶
　　土每百觔價銀七分萬厯十一年管厰同知張化¶
　　美見麻倉老坑土膏已竭掘穵甚難每百觔加銀¶
　　三分近用該縣地名吳門托新土有糖㸃者尤佳¶
<pb:KR2k0045_WYG_027-20b>¶
　　但離鎮百六十餘里價仍照給一錢造龍缸參用¶
　　餘干婺源土及石末坯屑相兼匀和取其泥質堅¶
　　勁以便成造&KR2245;土出桃樹塢青花白器通用之白¶
　　器&KR2245;稍加煉灰匣用砂土黄土相兼砂土募夫挑¶
　　担每百觔給工食銀二分黄土係本厰原額上工¶
　　夫内量數撥用¶
　　按饒州府志陶土出新正都麻倉山曰千户坑曰¶
　　龍坑塢曰髙路陂曰低路陂四處為上又餘干婺¶
<pb:KR2k0045_WYG_027-21a>¶
　　源皆出湖田一二圖出&KR2245;石即&KR2245;土又新正都長¶
　　嶺出青黄&KR2245;義坑出澆白器&KR2245;二處為上有栢葉¶
　　斑他如石牛山李家塢有黑縫者不堪又吳門托¶
　　新土有糖㸃者亦佳土皆民業每土一擔所鬻不¶
　　過數分而掘洞穿穴費財傷命不少¶
　　按管厰官自正德至嘉靖初中官一員專督九年¶
　　裁革于各府佐輪選一員管理四十四年添設本¶
　　府通判專駐本厰燒造後因停止取回赴京别選¶
<pb:KR2k0045_WYG_027-21b>¶
　　隆慶六年復起燒造仍于各府輪選先是南康府¶
　　通判陳學乾議得燒造事闗通省合無除南贛二¶
　　府極逺外于附近府佐内遴選委管一年交代將¶
　　經手錢糧工料幷解過器皿數目造册通詳如果¶
　　節約依期亷能稱職詳院旌奬仍列薦剡其有掯¶
　　索冒破事跡顯著者亦聽叅革若遇欽限𦂳急供¶
　　用仍聽本官申道咨司那借應急不致缺乏掣肘¶
　　撫按各批允行復查景德鎮四縣接壌諸省商民¶
<pb:KR2k0045_WYG_027-22a>¶
　　流寓叢聚雜處中間善惡難分該鎮廵捕事務原¶
　　屬附近桃樹鎮廵檢不足彈壓嘉靖四十二年饒¶
　　州府通判方叔猷建議本鎮統轄浮梁縣里仁長¶
　　香等都一十三里居民與所屬鄱陽餘干德興樂¶
　　平安仁萬年及南昌都昌等縣雜聚窰業傭工為¶
　　生聚居既多盗賊間發舊規設有巡檢專管廵捕¶
　　事外又于一十三里每里設約副保總四名就本¶
　　里人户僉㸃半年更換其捕盗事宜委管厰官總¶
<pb:KR2k0045_WYG_027-22b>¶
　　理如附近縣分不服勾攝鈐束者許本官指實呈¶
　　道重責問遣萬厯十年以來㑹議將本府督捕通¶
　　判改駐景德鎮兼理燒造¶
　　陶用回青本外國貢也陂塘青産于本府樂平石¶
　　子青産于瑞州諸處回青行石子遂廢至于敲青¶
　　首用鎚碎内硃砂斑者為上青有銀星者為中青¶
　　每斤可得青三兩敲青後取其竒零瑣碎碾碎入¶
　　注水中用瓷石引雜石真青澄定每斤可得五六¶
<pb:KR2k0045_WYG_027-23a>¶
　　錢畫青每日辰午二次集工役分青染漬驗青法¶
　　回青淳則色散而不収石青加多則色沉而不亮¶
　　每兩加石青一錢謂之上青四六分謂之中青中¶
　　青用以設色則筆路分明上青用以混水則顔身¶
　　清亮真青混在坯上如灰色然石青多則黑真清¶
　　澄底匠憤不得匿則堆畫堆混則器亮而不青如¶
　　徽墨色知縣朱賢議除回青之弊每于打青之際¶
　　三人各付一觔下令有能多出一錢者賞銀若干¶
<pb:KR2k0045_WYG_027-23b>¶
　　當官搥揀外乂行研淘随令三人各淘計各若干¶
　　較三人之常取多寡之中而為之劑量以登其數¶
　　則揀淘之人雖欲為奸不可得矣若夫畫青之際¶
　　照依估約之數随其器之大小給以青之多寡令¶
　　其繪畫擇純朴者二人一以繪大一以繪小嚴為¶
　　之防明為之察畫完本器有無同異如是而三試¶
　　之則畫工之真偽顔色之濃淡有不知者否也即¶
　　將畫成之器附窰帶燒即為様器分畫工以繪器¶
<pb:KR2k0045_WYG_027-24a>¶
　　也視此以為顔料之多寡責畫工以成器也視此¶
　　以驗顔色之濃淡如此而程能如此而課功則雖¶
　　不必人為之防官為之稽而欲顔色之淺淡不可¶
　　得矣¶
　　官窰五十八座除缸窰三十餘座燒魚缸外内有¶
　　青窰係燒小噐有色窰造顔色制員而狹每座止¶
　　容燒小器三百餘件用柴八九十摃民間青窰約¶
　　二十餘座制長濶大每座容燒小器千餘件用柴¶
<pb:KR2k0045_WYG_027-24b>¶
　　八九十摃多者不過百摃官民二窰稾柴一之埴¶
　　器倍之民窰燒器自入窰門始九行前一行皆粗¶
　　器障火三行間有好器雜火中間前四中五後四¶
　　皆好器後三後二皆粗器眎前行官窰燒造者重¶
　　器一色前以空匣障火官窰之器純民窰之器雜¶
　　制繇異也官窰砌欲固塗欲密使火氣全而陶器¶
　　易熟不至鬆泄其㸑料多寡亦眎民窰廣狹差等¶
　　耳官窰業已不同官作趨辦塞責私家竭作保傭¶
<pb:KR2k0045_WYG_027-25a>¶
　　成毁之勢異也窰座前寛六尺後如前饒五寸入¶
　　身六尺頂圓魚缸大様二様者止燒一口瓷缸三¶
　　様者一窰結砌二臺則燒二口溜火七日夜溜火¶
　　小火也如水滴溜小小起火使水氣漸乾漸熟然¶
　　後起𦂳火二日夜見缸匣既紅而復白色前後皆¶
　　明亮方可止火封門又十日窰冷方開每窰約用¶
　　柴百二十摃遇陰雨或加十摃龍缸大窰原係三¶
　　十二座近因青窰數少龍缸空閑將龍缸大窰改¶
<pb:KR2k0045_WYG_027-25b>¶
　　砌青窰十六座仍存龍缸大窰十六座以備燒造¶
　　龍缸之用青窰比紅窰略小前寛五尺後五尺五¶
　　寸入身四尺五寸每座燒盤碟中様器止燒二百¶
　　多件稍大者一百五十六件大碗二十四件尺碗¶
　　三十件大罈止燒十六七件小酒盃五六百件溜¶
　　火對日𦂳火一日夜其看火色亦如龍缸窰法火¶
　　住封門則去頂故窰易冷首尾五日可出器每窰¶
　　用柴六十摃若係大碗大罈拜磚等大器湏量加¶
<pb:KR2k0045_WYG_027-26a>¶
　　柴十摃或遇乆雨窰濕又宜加十摃秋陽烈日六¶
　　十摃裕如矣匣窰大小不一所費柴火與青窰相¶
　　等每窰除龍缸大匣外其餘大小匣可燒七八十¶
　　件用柴五十五摃各燒成匣有一用即損者有再¶
　　用方壊者參差不一惟龍缸匣則匣既大而用柴¶
　　亦多每窰燒缸匣六層大様二様或蓋或圏皆燒¶
　　香一炷旁以小匣培之三様缸匣小則燒二炷培¶
　　亦如之湏用柴六十摃溜火三日夜𦂳火一日一¶
<pb:KR2k0045_WYG_027-26b>¶
　　夜住火三日方可出窰大都窰乾坯乾柴乾則少¶
　　拆裂沉暗之患土細料細工夫精細則無粗糙汚¶
　　滓之虞又必火候均匀無太過不及且&KR2245;行光瑩¶
　　器自完美&KR2245;土不特宜真亦宜舂淘精熟此燒造¶
　　之大端也¶
　　各作工匠倘技藝精熟則燒造亦易成六作之中¶
　　惟風火窰匠最為勞苦方其溜火一日之前固未¶
　　甚勞惟第二日𦂳火之後則晝夜省視添柴時刻¶
<pb:KR2k0045_WYG_027-27a>¶
　　不可停歇或倦睡失于添柴或神昏悞觀火色則¶
　　器有楛窳拆裂陰黄之患蓋造坯彩畫始條理之¶
　　事也入窰火候終條理之事也火弱則窳火猛則¶
　　僨今查每窰作頭僅四人燒火一人人力既少精¶
　　神有限欲其無倦悞也難矣合用看火作頭四五¶
　　名燒火匠二名每夜厰官親臨窰邊廵督編立更¶
　　夫幷民快各五名分定更籌遞相巡警以察勤惰¶
　　至開窰時器皿完美厚賞旌勞倘有不堪量其輕¶
<pb:KR2k0045_WYG_027-27b>¶
　　重懲戒他如工匠摃擡大器坯胎湏令謹慎若加¶
　　怒責則畏懼相欺雖知撞搕亦䝉蔽不言故自洗¶
　　補至入窰必看坯胎堪否然後盖匣封固起火燒¶
　　造如繪畫中小器亦湏細看上下四週有無疵繆¶
　　必體質完美方可入窰不然則徒費罔功矣¶
　　按隆慶五年都御史徐栻疏題稱該内承運庫太¶
　　監崔敏題為缺少上用各様瓷器單開要燒造裡¶
　　外鮮紅盌鍾甌并大小龍缸方盒各項共十萬五¶
<pb:KR2k0045_WYG_027-28a>¶
　　千七百七十桌個對其龍缸降發體式底濶肚凸¶
　　多致墜裂五彩缸様重過火色多係驚碎三層方¶
　　匣等器式様巧異一時難造且頭運瓷器一萬五¶
　　百九十七桌個對限本年九月二運一萬七百五¶
　　十桌個對限本年十二月欽限一萬四千五百五¶
　　十個把限明年二月其餘八運逐年解進但今窰¶
　　作坯房傾壞日乆新經修完又兼物料細膩式様¶
　　精巧難以措辦見遭洪水為患土料疎散成坯甚¶
<pb:KR2k0045_WYG_027-28b>¶
　　難冬月水氷土凍尤難造作况係火中取物必湏¶
　　假以時日多作坯胎入窰百中選一呈乞轉達查¶
　　例將鮮紅改作礬紅欽限龍缸方匣減數一二運¶
　　并八運寛限以甦民困續該工科都給事中龍光¶
　　等題稱江西物力瘠薄災荒頻仍先經奉詔停止¶
　　燒造工匠多遷别業兹忽傳燒造瓷器十萬五千¶
　　七百有零較先年之數幾增一倍且規制花様精¶
　　細恐措辦不前乞敕該監擇𦂳要者移文燒造其¶
<pb:KR2k0045_WYG_027-29a>¶
　　餘可減者量裁十之三四仍乞寛限分運解進今¶
　　年九月起解一運十二月起解一運以後八運每¶
　　年造解一運俱限十月以裏隨又巡按劉思問議¶
　　照前項瓷器係供上用今既缺乏見奉欽依造解¶
　　臣等遵依屢督所司及期燒造臣何敢復言但據¶
　　各司道官會呈及地方工匠人等鳴告臣為之反¶
　　覆圖維委屬有據蓋物料細膩色様精巧者一時¶
　　果難措辦而水火幻化卒難取必須假以時日多¶
<pb:KR2k0045_WYG_027-29b>¶
　　作坯胎燒煉精選百中二三其事理固然况該府¶
　　自兵燹之後閭里蕭條今嵗突被水災人民困苦¶
　　流移載道是災傷之苦似無妨于營作之興而營¶
　　作之勞實必資于民力之裕乃民遭時艱畎畝陸¶
　　沉顆粒罔措俯仰無資大小工匠約有五百奔走¶
　　力役之人不下千計日費百斛皆當區處供給且¶
　　水溢則土易疎土易疎則坯易散于物理尤不容¶
　　强臣目擊艱苦又期限嚴迫懼致後時夙夜疾心¶
<pb:KR2k0045_WYG_027-30a>¶
　　烏敢不吐&KR0377;于君父之前伏望軫念工力孔艱民¶
　　隠當恤敕部詳議將鮮紅瓷器查照前例改造礬¶
　　紅龍缸方匣等項量減數目幷頭運二運續奉欽¶
　　限運數稍為寛限以後八運酌分間年一運或二¶
　　年一運以紓造作之苦轉運之勞斯我皇上於供¶
　　用之中寓樽節之意自足以寛飬民力江西一路¶
　　莫不欣欣鼓舞戴聖德于無涯而地方亦有攸賴¶
　　矣又查得嘉靖二十六年二月内江西布政司呈¶
<pb:KR2k0045_WYG_027-30b>¶
　　稱鮮紅桌器拘獲髙匠重懸賞格燒造未成欲照¶
　　嘉靖九年日壇赤色器皿改造礬紅該部查有嘉¶
　　靖九年事例題奉聖㫖鮮紅瓷器准照先年例用¶
　　礬紅燒造萬厯十一年内承運太監孔成等題為¶
　　急缺上用各様瓷器事奉㫖瓷器着照數燒造分¶
　　運觧進不許違悞内燭臺屛風筆管減半造工科¶
　　都給事中王敬民等題稱竊惟器惟取其足用不¶
　　必于過多也亦惟取其適用不必于過巧也今據¶
<pb:KR2k0045_WYG_027-31a>¶
　　該監所開如碗碟鍾盞之類皆上用之所必需而¶
　　祭器若籩豆盤罍等項尤有不可缺者是豈容以¶
　　不造耶但中間如圍碁别碁碁盤碁罐皆無益之¶
　　器也而屛風筆管缾罐盒罏亦不急之物也且各¶
　　様盒至二萬副各様缾至四千副各様罐至五千¶
　　副而總之至九萬六千有竒不幾於過多乎况龍¶
　　鳯花草各肖其形容而五彩玲瓏務極其華麗又¶
　　不幾於過巧乎此誠草茅之臣所為駭目而驚心¶
<pb:KR2k0045_WYG_027-31b>¶
　　者也我皇上蓋亦洞見其用之不急數之太多故¶
　　于燭䑓碁盤屛風筆管之數而令其減半造之臣¶
　　等于此有以仰窺克儉之盛心而恭頌至仁之聖¶
　　德矣顧犬馬之微忱猶有所覬于聖明而不容已¶
　　焉昔舜造漆器諫者七人禹雕其爼諫者不止我¶
　　皇上之心是即舜禹之心也而燒造數多所費無¶
　　算是不止漆器雕爼之微也蠲不急之役省無益¶
　　之費裁過多之數禁滛巧之工我皇上得無加之¶
<pb:KR2k0045_WYG_027-32a>¶
　　意乎矧方今寰宇荒歉頻仍而江西地方物力尤¶
　　瘠一朝以九萬有竒之器用而取辦于一方其勞¶
　　費豈細故哉伏乞愈恢儉德益廣仁恩酌其緩急¶
　　槩從省約而于碁盤等物尤盡數裁減臣見省一¶
　　分則民受一分之賜惠一方則四方民舉安抑且¶
　　慎德之光轉圜之美直足以侈史册而垂裕萬世¶
　　矣奉㫖是¶
　　按郭子章豫章大事記景㤗五年五月減饒州嵗¶
<pb:KR2k0045_WYG_027-32b>¶
　　造瓷器三之一成化二十三年九月裁饒州燒造¶
　　官嘉靖十一年春二月乙巳逮饒州知府祁敕下¶
　　獄以稽圜邱磁器也尋降邊方雜職十七年春正¶
　　月壬午謫江西巡按御史陳裒為韶州府推官以¶
　　燒造磁器違限也二十五年二月戊子停今年燒¶
　　造從光禄卿孫禬奏也三十四年己丑下饒州府同¶
　　知楊錫文通判陳煉于撫臣逮問以磁器不堪也¶
　　萬厯十年秋七月詔饒州造陶器計九萬六千六¶
<pb:KR2k0045_WYG_027-33a>¶
　　百餘件二十九年冬十二月逮饒州府通判陳竒¶
　　可署浮梁稅使潘相至景德鎮鎮民訌潘疏竒可¶
　　不䕶上怒逮竒可瓷器以宣窰為佳蓋宣德間器¶
　　也中有窰變者極佳非人力所可致故人亦多毁¶
　　之不令傳萬厯十五六年間詔景德鎮燒方筯屛¶
　　風不成變而為牀長六尺髙一尺可臥又變為船¶
　　一隻長三尺舟中什物無一不具聞主者藏其船¶
　　至饒州郡縣官皆見之後乃椎碎不敢以進也¶
<pb:KR2k0045_WYG_027-33b>¶
　國朝順治十一年奉¶
㫖燒造龍缸欄板等件差官監督燒造未成停止康熈¶
　　十九年九月内奉¶
㫖燒造御器差廣儲司郎中徐廷弼主事李延禧工部¶
　　虞衡司郎中臧應選筆帖式車爾德于二十年二¶
　　月内駐厰督造每製成之器實估價值陸續進呈¶
　　凡工匠物料動支正項錢糧按項給發至于運費¶
　　等項毫不遺累地方官民稱便陶器則有缸盆盂¶
<pb:KR2k0045_WYG_027-34a>¶
　　盤尊爐瓶礶碟碗鍾盞之類而飾以䕫雲鳥獸魚¶
　　水花草或描或錐或暗花或玲瓏諸巧具備陶夫¶
　　有雇夫砂土夫原派自饒州千户所上工夫編派¶
　　饒屬七縣解徵工食俱奉造照徵停造免編康熈¶
　　十年燒造祭器等項俱估値銷算正項錢糧並未¶
　　派徵陶成分限解京¶
　　南康府¶
石耳(出廬山削壁上大者如/盤攀援採取形如苔)野葛(出廬山根可作粉/)¶
<pb:KR2k0045_WYG_027-34b>¶
豆葉菜(出廬山桃花峰側方二里許名豆/葉坪其味鮮别亦可&KR0577;他山皆無)¶
薑(都昌縣出/)　　　　　　萬年松(生廬山隂澗中以/砂石栽之乾不死)¶
方竹(生馬祖山及智/林寺大者可杖)　　　石竹(中實如籐産/五老峰下)¶
麝囊花(舊出廬山花色正紫類丁香/號紫風流見陶穀清異録)¶
春芙蓉(如蓮花大其枝高過于人/其葉四時青翠出廬山)¶
楊梅　　　　　　　　　山桃(廬山頂上有止得于/上飽噉不得持去)¶
山石榴(三月中作花色似石榴而/少淡見周景式廬山記)¶
山葡萄(莖細花紫白味微/辛可食各縣出)　匡茶(香味可愛茶/品之最上者)¶
<pb:KR2k0045_WYG_027-35a>¶
石斛(星子縣出/)　　　　　半夏¶
山藥　　　　　　　　　香薷(一名石蘚生/石上者佳)¶
山茨菰(一名金燈籠生隂/澗中七葉一花)　枸杞¶
黄精　　　　　　　　　金櫻子(各縣出/)¶
紫金籐(建昌縣出/)　　　　石花魚(廬山諸龍潭有/之大者三數觔)¶
砂鰮(廬山澗中有/之大僅寸許)　　　　蚌蚡(星子縣出/)¶
鴈(彭蠡湖中有/鴈泊小洲)　　　　　天鵞(建昌縣出/)¶
野牛(形似黄牯頸長腹大/尾如毬廬山有之)　鹿¶
<pb:KR2k0045_WYG_027-35b>¶
麂　　　　　　　　　　竹雞¶
絹(都昌出/)　　　　　　　葛布(星子縣出/)¶
紵布(各縣出/)¶
　　九江府¶
紅穀(有鴨掌秈桞/條赤等名)　　　　烏穀(殻黑而多芒/五月始種)¶
芝蔴(有黄白黑/赤四色)　　　　　茶(五邑俱産惟廬山/出者味香可啜)¶
笋　　　　　　　　　　紅花(各縣出/)¶
藍靛(有木藍蓼/藍二種)　　　　　紙(楮皮紙出瑞昌/草紙出德安)¶
<pb:KR2k0045_WYG_027-36a>¶
漆(瑞昌縣出/)　　　　　　蠟(瑞昌出有/黄白二種)¶
桐油(瑞昌出/)¶
無名土(入漆出德化濓/溪書院嶺麓)　　元參¶
雲母　　　　　　　　　石斛(俱德化/縣出)¶
何首烏(瑞昌出/)　　　　　乳香(有石乳楓/乳二種)¶
虎掌(葉大如掌靣青背紫四畔有/芽治心痛寒熱圖經出江州)¶
薏苡　　　　　　　　　紫河車(一名金線重/樓草出廬山)¶
紫蘇　　　　　　　　　牽牛¶
<pb:KR2k0045_WYG_027-36b>¶
枸杞　　　　　　　　　牡丹¶
梅¶
寳樹(出廬山上大林寺形如寳塔/相傳耶舍尊者西域携植)¶
桕　　　　　　　　　　楮(皮可造紙/實可入藥)¶
箭竹(節疎肉厚/可為矢幹)¶
墨竹(瑞昌産蘇東坡謫黄州過瑞邑/援筆賦詩䴡墨于竹而成斑)¶
鸛(狀如鶴/)　　　　　　　鴈¶
鰣魚(似白鰱仲春始出魚/之極美者多出彭澤)　鱘魚¶
<pb:KR2k0045_WYG_027-37a>¶
蟹(德化縣出/)　　　　　　絲(各縣出終不如吳絲/之精白故曰生絲)¶
　　南安府¶
鐵(大庾鐵岡舊/有冶今廢)　　　　　鉛錫(崇義舊有/鉛厰乆廢)¶
石緑(宋時南康緑池/産石緑尋竭)¶
茶磨石(上猶縣出脉紅如線極鮮明者最難得/土人以白脉者為銀線黄脉者為金線)¶
土茶(出崇義龍歸山與潽兒/茶相似亦能消滯觧熱)竹紙(出大庾行路阬其坑/之水惟一處可造紙)¶
香蕈(崇義出/)　　　　　　澱(崇義出/)¶
蜜梨(出雙秀山/)¶
<pb:KR2k0045_WYG_027-37b>¶
靈桃(舊傳大庾雲山出遊人欲食/禱之乃許啖一二不得持歸)¶
糖(用蔗漿煎成與閩粤/所産相類南康出)　　珍珠李¶
菖蒲(産大庾歐公峒間有一/寸十二節者近不多見)¶
仙茅(出大庾嫦娥嶂傳是葛仙丹液化成/張東海詩有庾嶺仙茅舊有名之句)¶
樹蘭(上猶出/)　　　　　　春蘭(葉稍濶而/短花微紅)¶
青蓮(出大庾管界都上角頭蕋/差小不結房色如碧玉)¶
箭竹(節長二三尺又鳯尾竹低叢/細葉可為文玩俱上猶出)¶
水竹(崇義龜山産其節極疎而肉薄可/為簫笛又符水山産竹小而輕)¶
<pb:KR2k0045_WYG_027-38a>¶
山梨(堅韌可/製器)¶
牛筋木(俗名水浸荆産聶都山/可為椎棍轎扛之用)¶
茱梁(藤蔓于樹根頭/如薯可以染絳)　　　椶櫚¶
山鳯(似喜鵲觜/紅尾長)　　　　　畫眉¶
雪鰱　　　　　　　　　金&KR2087;(俱崇義出/)¶
　　贑州府¶
金(瑞金縣以此名/南唐有監今無)　　　　銅(長寧銅坑嶂相/傳舊産銅今無)¶
鐵(會昌鐵山舊/出鐵乆無)　　　　　錫(宋世産錫有九塲䖍/州安逺與焉乆廢)¶
<pb:KR2k0045_WYG_027-38b>¶
&KR2245;(贛縣北五十里黄龍埠有&KR2245;/穴景德鎮用之以&KR2245;磁器)¶
紅石(産于興國之隴/下丹崖爛然)¶
靛(以小藍葉漬和石灰澄瀝成澱/用以染緇贛縣山谷間最多)¶
漆(贛漆品居廣漆之/上與歙睦相等)　　　岕茶(出寧都紫雲峯香/味第一不可多得)¶
儲茶(出自儲山曰大園/儲茶香味亦佳)¶
雪笋(寧都墈方所産三月採取皚/白似雪烹食之鮮脆甘芬)¶
薟笋(産寧都會同鄉五月中生味甘美隨意所欲取之/盈把若先以語人則不能得一枝亦事之靈異者)¶
菘(有二種莖圓厚而微青者曰大菜莖扁薄而白者曰/白菜其葉皆淡𤯝白色此種惟寧都最佳肥大而厚)¶
<pb:KR2k0045_WYG_027-39a>¶
　(脆美無滓一本有重十餘/斤者堪與北方黄芽並美)¶
雪瓜(出自瑞金長逾一尺大可圍/二尺青皮紅瓤味甘多漿)¶
紅糖(即紫砂糖以蔗汁煎成各/邑俱産而贛寧雩信最多)¶
橘(秋冬籬落丹碧纍纍/所在多有但不甚佳)　　桃(龍南冬桃山上多/桃樹經冬始熟)¶
梅(寧都中華山梅四季皆花惟春花結實十月/而黄相傳宣德間都御史陳勉所植今猶存)¶
梨(歸美山石城内有食者任意/取足持歸輙病見南康記)¶
水晶果(龍南歸美山産/今其種不可得)　　蘭¶
報春蘭(一莖一花花黄緑色瓣有紫/文其香清逺開于元旦立春)¶
<pb:KR2k0045_WYG_027-39b>¶
紅蘭(生山谷中每經野燒葉盡去而花獨發俗稱火燒/蘭花徹頳瓣有赤絲香甚烈而不能乆唐人詩幾)¶
　　(年春雨長紅蘭/未知即此否也)¶
樹蘭(大者髙八九尺花開成穗與雞爪蘭相似/有三葉五葉七葉之殊以五葉者為貴)¶
木蘭(會昌有二樹一在鴈湖一在下蘆髙數十/丈花似梔子而大心有紅縷香聞十餘里)¶
茉莉(贛産皆常種業之者以千萬計盆盎羅列畦圃交/通三徑九徑不足方比舫載以達江湖歲食其利)¶
蓮(生雩都瑞蓮池内者有三蕚二十四葉之異/俗傳雩山倒影所致移之他處即如常種)¶
白蓮花(生會昌盤/古山池)　　　　　方竹(各邑皆有而龍/南定南稍多)¶
匾竹(興國蓮花五門洞有相傳謝肇以指□/竹一節遂匾今其地生竹皆匾一節)¶
<pb:KR2k0045_WYG_027-40a>¶
石竹(生府城内/鳯凰池中)　　　　　翠雲草(出信豐縣/穀池内)¶
鸀鳥(歸是山有形色鮮潔自/愛毛羽見南康記今無)¶
鷄(鷄鳴于丑贛之鷄至亥輙鳴李/賛皇有三更津吏報潮鷄之句)¶
龍豬(國初龍南知縣髙光國醃製小豬歲終饋送以作/土儀後遂相沿採買宰殺日多鄧元貞有禁革龍)¶
　　(猪/碑)¶
膏魚(會昌縣白埠山塘溫/泉出肥美如膏故名)¶
五色鯉(出信豐縣穀池内十道志/言南康出五色鯉即此也)¶
肥魚(龍南縣肥潭産無骨味佳二月出者名桃/花魚八月出者名桂花魚今潭涸魚無)¶
<pb:KR2k0045_WYG_027-40b>¶
黄連(雩都黄連/山有之)¶
金毛狗脊(苖似貫衆根長多岐状如狗脊而外有黄毛/贑屬山野處處有之土人採根収存用其毛)¶
　(以療金/鐵傷)¶
烟草(各縣皆種而瑞金尤甚邑/人謝重拔作禁種烟議)¶
蓆(贛縣㑹昌安逺皆産而會/昌黃坊出者尤密緻耐乆)¶
茶油(贑州山多茶樹十一月採子剖仁/榨油色味甘香清潔名曰清油)¶
葛布(信豐會昌安逺皆出用純葛絲織成者/則韌而耐义沾汗不汚惟會昌更佳)¶
繭紬(信安長諸邑出韌軟通體/亦有采染五色絢爛者)¶
<pb:KR2k0045_WYG_027-41a>¶
　¶
　¶
　¶
　¶
　¶
　¶
　¶
　¶
<pb:KR2k0045_WYG_027-41b>¶
　¶
　¶
　¶
　¶
　¶
　¶
　¶
　江西通志卷二十七¶
